<h1>Domácí projekty</h1>
<h2>Sekce</h2>
Dnešní projekty jsou součástí projektu 1D Piškvorky. Dělej je jeden po druhém.
<ol start="0">
    <li>
        Rozděl 1D Piškvorky na čtyři moduly:
        <ul>
            <li>
                <code>ai.py</code>, kde bude funkce <code>tah_pocitace</code>,
            </li>
            <li><code>piskvorky.py</code>, kde budou ostatní funkce,</li>
            <li>
                <code>hra.py</code>, kde bude import a volání hlavní funkce
                z <code>piskvorky.py</code> (a nic jiného),
            </li>
            <li><code>test_piskvorky.py</code>, kde budou testy.</li>
        </ul>
        <em>Připomínám: Až to bude fungovat, dej to do Gitu! A kdybys něco
        nedopatřením rozbila, <code>git diff HEAD</code> ukáže změny od
        poslední revize.</em>s
    </li>
    <li>
        Napiš <em>aspoň</em> dva testy na každou funkci z Piškvorek, ke které
        testy napsat umíš.<br>
        <em>Testy pravděpodobně neumíš napsat na funkci <code>input</code>
        a všechny funkce, které ji (byť nepřímo) volají. A taky asi neumíš
        otestovat účinek funkce <code>print</code>.</em>
    </li>
    <li>
        Zkus program přepsat tak, aby část která není pokrytá automatickými
        testy byla co nejmenší.<br>
        <em>Místo volání <code>print</code> můžeš často vrátit řetězec
        a <code>print</code> zavolat až tam na návratovou hodnotu. Podobně
        <code>input</code> můžeš zavolat před zavoláním funkce, která pak může
        příkaz od uživatele brát jako argument.</em>
    </li>
    <li>
        Doplň funkci <code>tah_pocitace</code> tak, aby brala jako argument
        symbol, za který má počítač hrát – buď <code>'x'</code>, nebo
        <code>'o'</code>.<br>
        Dopiš testy.<br>
        <em>Nezapomínáš na Git?</em>
    </li>
    <li>
        Ověř, že se funkce <code>tah_pocitace</code> se umí vyrovnat s jinou
        délkou hracího pole než 20.<br>
        <em>„Ověření” znamená napsání příslušného testu.</em>
    </li>
    <li>
        Ověř si, že se <code>tah_pocitace</code> chová rozumně když dostane
        plné hrací pole, nebo pole s délkou 0.<br>
        Rozumné chování v tomto případě znamená vyvolání rozumné výjimky. Podle
        toho, jak jste se na sraze domluvili, pošli soubor <code>ai.py</code>
        (s funkcí <code>tah_pocitace</code>) e-mailem (např. organizátorům,
        koučovi, nebo vůbec). Posílej ho jako přílohu, nekopíruj ho do textu
        e-mailu.<br>
        Jestli procházíš-li kurz sama a můžeš programování konzultovat s někým
        zkušenějším, je tento úkol na takovou konzultaci ideální téma. Dozvíš
        se, jak si tvá strategie stojí proti ostatním – a proti testům, které
        napíše organizátor. :)<br>
        Strategii je možné i vylepšovat a poslat několik různých verzí. Neboj
        se poslat i první nástřel!<br>
        <em>Stejně tak se neboj funkci poslat, i kdyby ještě nebyla úplně
        dodělaná.</em><br>
        Na některém dalším srazu bude turnaj o ceny!
    </li>
</ol>


<h2>Šibenice</h2>
Máš-li Piškvorky hotové, můžeš si naprogramovat ještě jednu hru! Jestli na to
tedy máš čas a chuť.
<ol start="6">
    <li>
        Vytvoř hru <code>sibenice</code> podle následujícího popisu. Snaž se
        projekt rozdělit do funkcí a modulů s hezkými jmény, piš testy
        a dokumentační řetězce, funkční kousky dávej postupně do Gitu.
        <ul>
            <li>
                Počítač náhodně zvolí slovo (zatím třeba ze tří možností).
                Pro jednoduchost používej malá písmena a nepoužívej slova, ve
                kterých se stejné písmeno opakuje dvakrát (třeba
                č<span style="color: red">o</span>k<span style="color: red">o</span>láda).
            </li>
            <li>
                Nastav výchozí stav: řetězec s tolika podtržítky, kolik je ve
                vybraném slově písmen.
            </li>
            <li>Nastav počet neúspěšných pokusů na nulu.</li>
            <li>
                Každý tah:
                <ul>
                    <li>Zeptej se hráče na písmeno.</li>
                    <li>
                        Pokud je to písmeno ve vybraném slově, zaměň příslušná
                        podtržítka za ono písmeno. Bude se hodit řetězcová
                        metoda <code>index</code> a funkce <code>zamen</code>
                        z piškvorek.
                    </li>
                    <li>
                        Pokud dané písmeno <em>není</em> ve vybraném
                        slově, započítej neúspěšný pokus.
                    </li>
                    <li>Vypiš stav (slovo s případnými podtržítky).</li>
                    <li>
                        Pokud už ve slově nejsou podtržítka, pogratuluj hráči
                        a ukonči hru.
                    </li>
                    <li>
                        Podle počtu neúspěšných pokusů vypiš „obrázek”. Obrázky
                        jsou ke stažení na
                        <a href="http://pyladies.cz/v1/s005-modules/obrazky.txt">http://pyladies.cz/v1/s005-modules/obrazky.txt</a>
                        a můžeš je dát do víceřádkových řetězců (s trojitými
                        uvozovkami).
                    </li>
                    <li>
                        Pokud jsi právě vypsala poslední obrázek, hráč prohrál.
                        Dej mu to najevo a ukonči program.
                    </li>
                </ul>
<pre>
+---.
|   |
|   O
| --|--
|  /
|
~~~~~~~

p_t__n
</pre>
            </li>
        </ul>
    </li>
    <li>
        Funguje-li ti předchozí hra, můžeš ji vylepšit.
        <ul>
            <li>Zařiď, aby fungovala slova s více stejnými písmeny.</li>
            <li>
                Když hráč nezadá písmeno (zadá např. <code>ABC</code> nebo
                <code>!</code>), nepovažuj to za tah.
            </li>
            <li>Po skončení dej hráči možnost hru opakovat.</li>
        </ul>
    </li>
</ol>
