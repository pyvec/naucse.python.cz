<h1>Domácí projekty</h1>
V těchto projektech je určitě něco nového. Nezadávají postup, jak na odpověď
přijít, ale to určitě zvládneš!
<ol start="0">
    <li>Co dělá vrací <code>range</code>?</li>
    <li>
        Co se stane, když pro příkaz <code>for</code> zavoláš funkci
        <code>range</code> se dvěma argumenty?
    </li>
    <li>Se třemi?</li>
</ol>


<h2>Kreslení s želvičkou</h2>
Želví kreslení! Tahle sekce tě naučí myslet jako programátorka počítačové
grafiky. Je dobré jednotlivé projekty dělat postupně, a když něco začne
fungovat, znovu si řešení projít a zamyslet se nad ním.
<ol start="3">
    <li>
        Nakresli trojúhelník.<br>
        <img src="{{ static('trojuhelnik.png') }}" alt="Rovnostranny trojuhelnik."><br>
        <em>Rovnostranný trojúhelník má vnitřní úhly 60°. Želva se ale otáčí
        o vedlejší úhel 180 − 60 = 120 °:</em><br>
        <img src="{{ static('uhel.png') }}" alt="Vnitřní úhel rovnostranného trojúhelníku je 60°, doplňkový 120°.">
    </li>
    <li>
        Nakresli domeček!<br>
        <img src="{{ static('domecek.png') }}" alt="Domeček jedním tahem."><br>
        <em>Jak pravil Pythagoras, délka šikmé čáry v domečku je √2-krát délka
        stěny. O funkci na odmocninu jsme mluvili na srazu.</em>
    </li>
    <li>
        Nakresli vesnici!<br>
        <img src="{{ static('vesnice.png') }}" alt="Více domečků jedním tahem v ředě za sebou.">
    </li>
    <li>
        Nakresli pětiúhelník, šestiúhelník, sedmiúhelník, osmiúhelník.<br>
        <img src="{{ static('n-uhelniky.png') }}" alt="Pětiúhelník, šestiúhelník, sedmiúhelník a osmiúhelník."><br>
        <em>(Vnitřní úhel pravidelného n-úhelníka má 180 * (1-2/n) stupňů.) Aby
        byly tvary zhruba stejně veliké, použij pro n-úhelník délku strany
        např. 200/n.</em>
    </li>
    <li>Nakresli n-úhelník, kde n zadá uživatel.</li>
    <li>
        Želva umí jen rovné čáry. Jde pomocí rovných čar nakreslit kolečko?<br>
        <em>Nevíš-li, přeskoč na další projekt a pak se sem vrať.</em>
    </li>
    <li>Nakresli pětadevadesátiúhelník.</li>
    <li>Nakresli takovýto ornament.<br>
        <img src="{{ static('ctvercova-spirala.png') }}" alt="Čtvercová spirála."><br>
        <em>Nevíš-li si rady, vezmi pravítko a změř délky jednotlivých čar.
        Doporučuju začít od středu.</em>
    </li>

    <li>Nakresli takovýto ornament.<br>
        <img src="{{ static('osmiuhelnikova-spirala.png') }}" alt="Osmiúhelníková spirála.">
    </li>
    <li>Nakresli spirálu.<br>
        <img src="{{ static('kulata-spirala.png') }}" alt="Kulatá spirála."><br>
        <em>Od ornamentů ke spirále se dostaneš stejným způsobem jako od
        n-úhelníků ke kolečku.</em>
    </li>
    <li>
        Napiš obrázek! Třeba les ze stromů, město z domů, nebe z hvězd, dav ze
        smajlíků, hradbu z věží, zikkurat ze schodů, ...<br>
        Můžeš použít i nějakou z funkcí modulu <code>random</code>.<br>
        Podle toho, jak jste se na sraze domluvili, pošli řešení e-mailem
        (např. organizátorům, koučovi, nebo vůbec). Posílej ho jako přílohu,
        nekopíruj ho do textu e-mailu. Jestli procházíš-li kurz sama a můžeš
        programování konzultovat s někým zkušenějším, je tento úkol na takovou
        konzultaci ideální téma.
        <img src="{{ static('kvetina.png') }}" alt="Květina nakreslená želví grafikou."><br>
    </li>
</ol>


<h2>Složitější kreslení</h2>
Další projekty jsou pro opravdové grafické mistryně. Nepouštěj se do nich,
dokud nemáš hotové ostatní projekty. Nedostaneš-li se k nim, nevadí.
<ol start="14">
    <li>Na sraze jsme nakreslily tři čtverce, každý otočený o 20°.
        Nakresli 18 takových čtverců.
    </li>
    <li>Vezmi program z minulé úlohy, a dokresli stonek a listy.
        Je jenom na tobě, jaký budou mít tvar.
        Piš komentáře a snaž se opakovat pomocí <code>for</code>,
        ne pomocí Ctrl + C, Ctrl + V.
    </li>
</ol>


<h2>Textový režim</h2>
A až tě omrzí grafika, zkus zase naprogramovat něco v textovém režimu.
<ol start="16">
    <li>
        Napiš program, který postupně načte od uživatele dvě čísla a
        jednoznakový řetězec – buď '+', '-', '*' nebo '/'. Program provede na
        číslech příslušnou operaci.
        Příklad použití programu:
<pre>
První číslo: 123
Druhé číslo: 456
Operace: +
123 + 456 = 579
</pre>
    </li>
    <li>
        Napiš program, který se pětkrát zeptá na číslo a nejmenší zadané číslo
        vypíše.<br>
        <em>Nevíš-li si rady, podívej se do materiálů na sekci Přepisování
        proměnných. Místo sečítání budeš vybírat správnou hodnotu.</em>
    </li>
</ol>
