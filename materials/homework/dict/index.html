<h1>Domácí projekty</h1>


<h2>Procvičení slovníků</h2>
Těchto pár úkolů slouží k procvičení práce se slovníky, které se následně
pokusíš využít při programování známé skautské hry.

<ol start="0">
    <li>
        Napiš funkci, která pro zadané číslo n vytvoří a vrátí slovník, kde
        jako klíče budou čísla od jedné do n a jako hodnoty k nim jejich druhé
        mocniny.
    </li>
    <li>
        Napiš funkci, která sečte a vypíše sumu všech klíčů a sumu všech hodnot
        ve slovníku, který dostane jako argument. K vyzkoušení můžeš použít
        slovník z minulé úlohy.
    </li>
    <li>
        Napiš funkci, která jako argument dostane řetězec a vrátí slovník, ve
        kterém budou jako klíče jednotlivé znaky ze zadaného řetězce a jako
        hodnoty počty výskytů těchto znaků v řetězci.
    </li>
    <li>
        Napiš funkci, která vypíše obsah slovníku (klíče a k nim náležící
        hodnoty) na jednotlivé řádky.
    </li>
</ol>


<h2>Kdo? S kým? Co dělali?</h2>
A teď už ke slíbené hře.

<ol start="4">
    <li>
        Úkolem je vytvořit známou skautskou hru „Kdo? S kým? Co dělali?“. Hra
        se hráče zeptá postupně na různé otázky, například „Kdo?“, „S kým?“,
        „Co dělali?“, „Kde?“, „Kdy?“ a nakonec „Proč?“, s tím, že mu umožní na
        jednu otázku odpovědět vícekrát a všechny odpovědi si uloží. Na závěr
        pak hra z každé sady odpovědí vybere náhodně jednu odpověď a z takto
        vybraných odpovědí složí větu, kterou vypíše uživateli. Seznam otázek
        by mělo být možné změnit na jednom místě bez zásahu do logiky programu.
    </li>
</ol>
