<h1>Domácí projekty</h1>
Nezapomeň: Když něco funguje, přidej to do Gitu!<br>
<em>Pokud materiály procházíš v jiném pořadí než my na srazech a Git ještě
neznáš, můžeš všechny poznámky o Gitu ignorovat. Jinak si na tuto sadu projektů
udělej zvláštní repozitář.</em>


<h2>Zapoj mozek</h2>
Trocha experimentování. Zkus se zamyslet, jestli jsi „dobře” pochopila otázku.
<ol start="0">
    <li>Co se stane, když tělo nějaké funkce necháš prázdné?</li>
    <li>Co se stane, když necháš prázdné tělo cyklu?</li>
</ol>


<h2>Různě velké domečky</h2>
Procvičení funkcí. Jestli jsi Pythoní funkce nepsala už před kurzem, tak první
z těchto projektů určitě udělej. Druhý jen pokud máš ráda geometrii. :)
<ol start="2">
    <li>
        Napiš funkci, která vykreslí domeček dané velikosti (t.j. velikost se
        zadá argumentem).<br>
        <img src="{{ static('tri-domy.png') }}" alt="Různě velké domečeky jedním tahem."><br>
        <em>Funguje? Do Gitu s tím!</em>
    </li>
    <li>Máš-li ráda geometrii, můžeš zkusit dávat domečkové funkci dva
        argumenty: šířku a výšku.
        <em>Je potřeba si vzpomenout na Pythagorovu větu a funkci tangens.
        Pozor, funkce <code>tan</code> vrací výsletek v radiánech; je potřeba
        ho převést na stupně.</em><br>
        <img src="{{ static('tri-domy2.png') }}" alt="Domečeky jedním tahem s různými proporcemi.">
    </li>
</ol>


<h2>Procvičení programování</h2>
Často je jednoduché něco napsat, ale dotažení do konce může být časově náročné.
Nemáš-li čas, zkus se aspoň zamyslet jak bys projekt vyřešila.
<ol start="4">
    <li>
        Změň program Kámen, Nůžky, Papír tak, aby opakoval hru dokud uživatel
        nezadá <code>"konec"</code>.
    </li>
    <li>
        Změň funkci <code>ano_nebo_ne</code> tak, aby se místo
        <code>"ano"</code> se dalo použít i <code>"a"</code>, místo
        <code>"ne"</code> i <code>"n"</code> a aby se nebral ohled na velikost
        písmen a mezery před/za odpovědí.<br>
        <em>Textům jako <code>"možná"</code> nebo <code>"no tak určitě"</code>
        by počítač dál neměl rozumět.</em>
    </li>
</ol>


<h2>Programovací hrátky</h2>
Sada zajímavých (snad) prográmků, které bys teď měla být schopná napsat.
Nemáš-li čas, zatím je přeskoč.
<ol start="6">
    <li>
        Napiš program, který se zeptá na příjmení uživatelky/uživatele a zkusí
        podle něj uhodnout její/jeho pohlaví.<br>
        <em>Připomínám: Až to bude fungovat, dej to do Gitu!</em>
    </li>
    <li>
        Najdi na Internetu text své oblíbené písně, zkopíruj si ho do řetězce
        a zjisti, kolikrát je v něm použito písmeno K.<br>
        <em>Připomínám: Až to bude fungovat, dej to do Gitu!</em>
    </li>
    <li>
        Napiš program, který simuluje tuto hru:<br>
        První hráč hází kostkou (t.j. vybírají se náhodná čísla od 1 do 6),
        dokud nepadne šestka. Potom hází další hráč, dokud nepadne šestka i
        jemu. Potom hází hráč třetí a nakonec čtvrtý. Vyhrává ten, kdo na
        hození šestky potřeboval nejvíc hodů. (V případě shody vyhraje ten, kdo
        házel dřív.)<br>
        Program by měl vypisovat všechny hody a nakonec napsat, kdo vyhrál.<br>
        <em>Připomínám: Až to bude fungovat, dej to do Gitu!</em>
    </li>
</ol>


<h2>1D piškvorky</h2>
Nakonec trošku delší projekt. Budeme na něm stavět dál; nedokončíš-li ho teď,
budeš ho muset dodělat před příští sadou projektů. 1-D piškvorky se hrají
na řádku s dvaceti políčky.<br>
Hráči střídavě přidávají kolečka (<code>o</code>) a křížky (<code>x</code>),
třeba:<br>
1. kolo: <code>-------x------------</code><br>
2. kolo: <code>-------x--o---------</code><br>
3. kolo: <code>-------xx-o---------</code><br>
4. kolo: <code>-------xxoo---------</code><br>
5. kolo: <code>------xxxoo---------</code><br>
Hráč, která dá tři své symboly vedle sebe, vyhrál.
<ol start="9">
    <li>
        Napiš funkci <code>vyhodnot</code>, která dostane řetězec
        s herním polem 1-D piškvorek
        a vrátí jednoznakový řetězec podle stavu hry:
        <ul>
            <li>
                <code>"x"</code> – Vyhrál hráč s křížky (pole obsahuje
                <code>xxx</code>)
            </li>
            <li>
                <code>"o"</code> – Vyhrál hráč s kolečky (pole obsahuje
                <code>ooo</code>)
            </li>
            <li>
                <code>"!"</code> – Remíza (pole neobsahuje <code>-</code>
                a nikdo nevyhrál)
            </li>
            <li>
                <code>"-"</code> – Ani jedna ze situací výše (t.j. hra ještě
                neskončila)
            </li>
        </ul>
        <em>Připomínám: Až to bude fungovat, dej to do Gitu!</em>
    </li>
    <li>
        Napiš funkci <code>tah</code>, která dostane řetězec s herním polem,
        číslo políčka (0-19) a symbol (<code>x</code> nebo <code>o</code>)
        a vrátí herní pole <em>(t.j. řetězec)</em> s daným symbolem umístěným
        na danou pozici. Hlavička funkce by tedy měla vypadat nějak takhle:
<pre>
def tah(pole, cislo_policka, symbol):
    "Vrátí herní pole s daným symbolem umístěným na danou pozici"
    ...
</pre>
        <em>Můžeš využít nějakou funkci, kterou jsme napsaly už na sraze?</em>
    </li>
    <li>Napiš funkci <code>tah_hrace</code>, která dostane řetězec s herním
        polem, zeptá se hráče, na kterou pozici chce hrát, a vrátí herní pole
        se zaznamenaným tahem hráče.<br>
        Funkce by měla odmítnout záporná nebo příliš velká čísla a tahy na
        obsazená políčka. Pokud uživatel zadá špatný vstup, funkce mu vynadá a
        zeptá se znova.<br>
        <em>Funguje? Do Gitu s tím!</em>
    </li>
    <li>
        Napiš funkci <code>tah_pocitace</code>, která dostane řetězec s herním
        polem, vybere pozici, na kterou hrát, a vrátí herní pole se
        zaznamenaným tahem počítače. Použij jednoduchou náhodnou strategii:
        <ol>
            <li>Vyber číslo od 0 do 19.</li>
            <li>Pokud je dané políčko volné, hrej na něj.</li>
            <li>Pokud ne, opakuj od bodu 1.</li>
        </ol>
        Hlavička funkce by tedy měla vypadat nějak takhle:
<pre>    
def tah_pocitace(pole):
"Vrátí herní pole se zaznamenaným tahem počítače"
...
</pre>
    </li>
    <li>
        Napiš funkci <code>piskvorky1d</code>, která vytvoří řetězec s herním
        polem a střídavě volá funkce <code>tah_hrace</code> a
        <code>tah_pocitace</code>, dokud někdo nevyhraje nebo nedojde k remíze.
        Nezapomeň kontrolovat stav hry po každém tahu.<br>
        <em>Funguje? Do Gitu s tím!</em>
    </li>
</ol>


<h2>Strategie k 1D piškvorkám</h2>
Poslední projekt je nepovinný, ale, jak to u podobných projektů bývá, můžeš
na něj dostat zpětnou vazbu. Doporučuju toho využít!
<ol start="14">
    <li>
        Zvládneš pro počítač naprogramovat lepší strategii? Třeba aby se snažil
        hrát vedle svých existujících symbolů nebo aby bránil protihráčovi?
        Stačí jen docela malé vylepšení!<br>
        <em>A i docela malé vylepšení patří do Gitu!</em><br>
        Podle toho, jak jste se na sraze domluvili, pošli řešení e-mailem
        (např. organizátorům, koučovi, nebo vůbec). Posílej ho jako přílohu,
        nekopíruj ho do textu e-mailu.<br>
        Jestli procházíš kurz sama a můžeš programování konzultovat s někým
        zkušenějším, je tento úkol na takovou konzultaci ideální téma.
    </li>
</ol>
