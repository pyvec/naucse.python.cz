<h1>Domácí projekty</h1>


<h2>Python místo kalkulačky</h2>
<ol start="0">
    <li>
        Doma (nebo pár dní po instalaci, pokud nejsi na srazu) si znovu pusť
        Python a zkus jestli stále funguje.
        <pre>
>>> 1 + 1
2
</pre>
    </li>
    <li>
        Funguje i odečítání?
        <pre>
>>> 4 - 2
</pre>
    </li>
    <li>
        A co násobení? Programátoři nenásobí pomocí · ani ×, použijí jiný
        <em>operátor</em>: hvězdičku. Vyzkoušej si to.
    </li>
    <li>
        Dělení? Znak ÷ se taky na klávesnici těžko píše (zvlášť na české).
        Jak se asi bude dělit?
    </li>
    <li>
        Závorky v Pythonu fungují jako v matematice.
        Zkus pomocí Pythonu vypočítat: <code>3 + (4 + 6) × 8 ÷ 2 - 1 = </code>
        Jak se to zapíše v Pythonu?
    </li>
    <li>
        Jsou i jiné operátory než <code>+</code>, <code>-</code> a ty pro
        násobení a dělení.<br>
        Co dělá s čísly operátor <code>%</code> (procento)?
    </li>
    <li>A co dělá operátor <code>**</code> (dvě hvězdičky)?</li>
    <li>Až budeš příště sahat po kalkulačce, použij místo ní Python.</li>
</ol>


<h2>Hrátky s řetězci</h2>
<ol start="8">
    <li>
    Python umí i jiné věci než čísla. Třeba takové <em>řetězce</em> – slova,
    věty nebo jiný text. Řetězce se zadávají v uvozovkách – jednoduchých
    <code>'</code> nebo dvojitých <code>"</code>:
<pre>
>>> "Ahoj!"
"Ahoj!"
</pre>
    </li>
    <li>
        Řetězce jdou spojovat sčítáním. Vyzkoušej si to:
        <pre>
>>> "A" + "B"
"AB"
</pre>
    </li>
    <li>
        Co je tady špatně? Jak to spravit?
        <pre>
>>> "Ahoj" + "PyLadies!"
</pre>
    </li>
    <li>Řetězce se dají sčítat. Dají se i násobit? Dělit? Odečítat?</li>
    <li>Co se stane, když se pokusím sečíst číslo a řetězec?</li>
    <li>A vynásobit?</li>
</ol>
