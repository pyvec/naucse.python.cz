<h1>Domácí projekty</h1>


<h2>Práce se seznamy</h2>
Některé z projektů – a zvlášť ten poslední – potřebují trochu přemýšlení;
nebudeš-li vědět jak dál, zeptej se na Internetu nebo na sraze ostatních
a řešte společně!

<ol start="0">
    <li>
        Udělej si seznam domácích zvířat. Budeš ho potřebovat v dalších
        úlohách.<br>
        Domácí zvířata známe tato: 
        <code>"pes", "kočka", "králík", "had"</code>.
    </li>
    <li>
        Napiš funkci, která vypíše jména domácích zvířat, která jsou kratší než
        5 písmen.
    </li>
    <li>
        Napiš funkci, která vypíše jména domácích zvířat, která začínají na k.
    </li>
    <li>
        Napiš funkci, která dostane slovo a zjistí, jestli je v seznamu
        domácích zvířat.<br>
        <em>„Zjistí“ znamená, že funkce vrátí <code>True</code> nebo
        <code>False</code>.</em>
    </li>
    <li>
        Napiš funkci, která dostane dva seznamy jmen zvířat a vrátí tři
        seznamy:
        <ol>
            <li>Zvířata, která jsou v obou seznamech.</li>
            <li>Zvířata, která jsou v jen prvním seznamu.</li>
            <li>Zvířata, která jsou v jen druhém seznamu.</li>
        </ol>
        Napiš (a pusť) k této funkci testy, aby sis ověřila že funguje správně.
    </li>
    <li>Napiš program, který seřadí seznam domácích zvířat podle abecedy.</li>
    <li>
        Had byl pyšný na to, že je v abecedě první. Dokud nepřiletěla
        <code>"andulka"</code>.<br>
        Abys hada uklidnila, vytvoř funkci, která zvířata seřadí podle abecedy,
        ale bude ignorovat první písmeno (t.j. vrátí
        <code>["<span style="color: black">h</span>ad", "<span style="color: black">p</span>es", "<span style="color: black">a</span>ndulka", "<span style="color: black">k</span>očka", "<span style="color: black">k</span>rálík"]</code>).

        Postup:
        <ul>
            <li>Máš seznam <strong>hodnot</strong>, které chceš seřadit podle
                nějakého <strong>klíče</strong>. Klíč se dá z každé hodnoty
                vypočítat.
            </li>
            <li>Vytvoř seznam dvojic <code>(klíč, hodnota)</code>.</li>
            <li>
                Seřaď tento seznam dvojic – dvojice se řadí nejdřív podle
                prvního prvku, pak druhého atd.
            </li>
            <li>Nakonec vytvoř ze seznamu dvojic opět jen seznam hodnot.</li>
        </ul>
        Proč má zrovna had takovéhle výsadní postavení, zjistíš později.
    </li>
</ol>


<h2>Římské číslice</h2>
Jedna klasická programovací úloha, která nejspíš pořádně potrápí tvé logické
myšlení. Je nepovinná, nemáš-li na ni aspoň pár hodin, tak ji přeskoč.

<ol start="7">
    <li>
        Napiš funkci, která převede římské číslice na číslo (<code>int</code>).
        <br>
        <em>Tip: Nejdřív napiš k této funkci nějaké testy, aby sis ověřila, že
        (a co) (ne)funguje správně.</em>
    </li>
</ol>


<h2>Dadaistický koutek</h2>
Procvičení práce se seznamy, řetězci a soubory. Opět: nebudeš-li vědět jak dál,
zeptej se!

<ol start="8">
    <li>
        Vyber si básničku, která má aspoň tři sloky po aspoň třech verších.
        Ulož ji do souboru <code>basnicka.txt</code>.
    </li>
    <li>
        Napiš program, který vypíše básničku ze souboru
        <code>basnicka.txt</code>, ale obrátí pořadí veršů (t.j. jako první
        vypíše poslední řádek, atd.)<br>
        <em>Nápověda: Každý seznam má metodu <code>reverse</code>, která ho
        „obrátí”.</em>
    </li>
    <li>Napiš program, který obrátí pořadí slov v jednotlivých verších.</li>
    <li>
        Obrať pořadí slok (ty by měly být oddělené jedním prázdným řádkem).
    </li>
    <li>
        Vypiš slova básně v náhodném pořadí.<br>
        <em>Bonusový projekt: Snaž se přitom co nejlépe zachovat strukturu
        básně (sloky, verše, interpunkci, velká písmena, ...).</em>
    </li>
</ol>


<h2>Had</h2>
Následující projekty závisí jeden na druhém, řeš je postupně. Až to uděláš,
můžeš si zahrát hru! Tahle sekce není jednoduchá (a poslední dva projekty jsou
obzvláště náročné). Kdyžtak můžeš zkusit spojit síly s ostatními účastnicemi
kurzu. :)

<ol start="13">
    <li>
        Napiš funkci, která dostane seznam souřadnic (párů čísel menších než
        10) a vypíše je jako mapu. Například:
<pre>
nakresli_mapu([(0, 0), (1, 0), (2, 2), (4, 3), (8, 9)])
X X . . . . . . . .
. . . . . . . . . .
. . X . . . . . . .
. . . . X . . . . .
. . . . . . . . . .
. . . . . . . . . .
. . . . . . . . . .
. . . . . . . . . .
. . . . . . . . . .
. . . . . . . . X .
</pre>
        Jak na to?
        <ul>
            <li>
                Udělej tabulku (seznam seznamů) se samými tečkami, něco jako:
                <br>
                <code>[['.', '.', '.'], ['.', '.', '.'], ['.', '.', '.']]</code>.
            </li>
            <li>Na příslušných místech nahraď tečky X-ky.</li>
            <li>
                Tabulku vypiš pomocí dvou cyklů <code>for</code> zanořených do
                sebe.
            </li>
        </ul>
    </li>
    <li>
        Napiš funkci <code>pohyb</code>, která dostane seznam souřadnic
        a světovou stranu (<code>"s"</code>, <code>"j"</code>, <code>"v"</code>
        nebo <code>"z"</code>) a přidá k seznamu poslední bod „posunutý“
        v daném směru. Např.:
<pre>
souradnice = [(0, 0)]
pohyb(souradnice, 'v')
print(souradnice)         # → [(0, 0), (0, 1)]
pohyb(souradnice, 'v')
print(souradnice)         # → [(0, 0), (0, 1), (0, 2)]
pohyb(souradnice, 'j')
print(souradnice)         # → [(0, 0), (0, 1), (0, 2), (1, 2)]
pohyb(souradnice, 's')
print(souradnice)         # → [(0, 0), (0, 1), (0, 2), (1, 2), (1, 1)]
</pre>
    Funkce by neměla nic vracet. Nezapomeň na testy.
    </li>
    <li>
        Napiš cyklus, který se bude ptát uživatele na světovou stranu, podle ní
        zavolá <code>pohyb</code> a následně vykreslí seznam jako mapu. Pak se
        opět se zeptá na stranu atd.<br>
        Začínej se seznamem <code>(0, 0), (1, 0), (2, 0)</code>.
    </li>
    <li>
        Doplň funkci <code>pohyb</code> tak, aby při pohybu umazala první bod
        ze seznamu souřadnic. Výsledný seznam tak bude mít stejnou délku, jako
        před voláním.<br>
        Uprav testy.
    </li>
    <li>
        Doplň funkci <code>pohyb</code> tak, aby zamezila
        <ul>
            <li>pohybu ven z mapy</li>
            <li>pohybu na políčko, které už v seznamu je</li>
        </ul>
        Vhodná výjimka pro tyto situace je
        <code>ValueError('Game over')</code>.<br>
        Doplň i testy.
    </li>
    <li>
        Přidej do hry hadí potravu. Tady jsou pravidla pro vegetariánského
        hada, ale můžeš si je změnit podle chuti:<br>
        Seznam ovoce obsahuje na začátku jedno ovoce, na políčku, na kterém
        není had. (například: <code>[(2, 3)]</code> znamená jedno ovoce na
        pozici (2, 3)). Když had sežere ovoce, vyroste („nesmaže“ se mu ocas,
        tedy se neprovede to, cos přidala v projektu č. 16) a pokud na mapě
        zrovna není další ovoce, na náhodném místě (kde není had) vyroste ovoce
        nové.<br>
        Každých 30 tahů vyroste nové ovoce samo od sebe.<br>
        Na mapě se toto tajemné ovoce zobrazuje jako otazník (<code>?</code>).
    </li>
    <li>
        Hadí hřiště může mít libovolné rozměry větší než 4×1. Třeba 20×20 nebo
        10×30.
    </li>
</ol>


<h2>Na zamyšlení</h2>
A nakonec projekt na přemýšlení.

<ol start="20">
    <li>
        Může seznam obsahovat sám sebe? Zkus co nejjednodušeji udělat takový
        seznam, aby platilo:<br>
        <code>seznam[5][5][5][5][5][5][5][5][5][5][5][5][5][5][5][5][5][5][0] == 5</code>.
    </li>
</ol>
