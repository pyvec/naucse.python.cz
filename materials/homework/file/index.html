<h1>Domácí projekty</h1>


<h2>Rozsypaný čaj</h2>
Dnešní projekty jsou tak trochu navíc. Udělej je, pokud už máš hotové 1D piškvorky.

<ol start="0">
    <li>
        Napiš program, který zkoupíruje soubor na jiné místo. (Zeptá se na
        původní jméno a nové jméno, načte původní soubor a zapíše obsah do
        nového.)<br>
        <em>Program zkoušej v adresáři, který neobsahuje nic důležitého – pro
        Python není těžké přepsat soubor, ve kterém jsou důležité informace!</em>
    </li>
    <li>
        Můj bratr, který píše japonské texty, mě požádal o program, který
        počítá znaky. Program přečte soubor <code>rozsypanycaj.txt</code>
        a zjistí, kolik znaků je psáno kterou z japonských slabikových abeced:
        <ul>
            <li>
                ひらがな (hiragana):<br>
                ぁ あ ぃ い ぅ う ぇ え ぉ お か が き ぎ く
                ぐ け げ こ ご さ ざ し じ す ず せ ぜ そ ぞ た
                だ ち ぢ っ つ づ て で と ど な に ぬ ね の は
                ば ぱ ひ び ぴ ふ ぶ ぷ へ べ ぺ ほ ぼ ぽ ま み
                む め も ゃ や ゅ ゆ ょ よ ら り る れ ろ ゎ わ
                ゐ ゑ を ん ゔ
            </li>
            <li>
                カタカナ (katakana):<br>
                ァ ア ィ イ ゥ ウ ェ エ ォ オ カ ガ キ ギ ク
                グ ケ ゲ コ ゴ サ ザ シ ジ ス ズ セ ゼ ソ ゾ タ
                ダ チ ヂ ッ ツ ヅ テ デ ト ド ナ ニ ヌ ネ ノ ハ
                バ パ ヒ ビ ピ フ ブ プ ヘ ベ ペ ホ ボ ポ マ ミ
                ム メ モ ャ ヤ ュ ユ ョ ヨ ラ リ ル レ ロ ヮ ワ
                ヰ ヱ ヲ ン ヴ ヵ ヶ ヷ ヸ ヹ ヺ
            </li>
        </ul>

        Program vypíše dvě čísla – počet znaků pro každou z abeced. Znaky,
        které nejsou ani v jedné z abeced, ignoruj.

        Pro testování si jako <code>rozsypanycaj.txt</code> můžeš uložit stránku
        <a href="http://ja.wikipedia.org/wiki/%E6%97%A5%E6%9C%AC%E8%AA%9E%E3%81%AE%E8%A1%A8%E8%A8%98%E4%BD%93%E7%B3%BB">http://ja.wikipedia.org/wiki/日本語の表記体系</a>.
    </li>
</ol>


<h2>Rozšíření šibenice</h2>
Další projekt je rozšíření Šibenice z minulé sady. Jestli ji ještě nemáš
hotovou, vrať se nejdřív zpět.

<ol start="2">
    <li>
        Načítej „obrázky” v Šibenici ze souborů, místo řetězců ve zdrojovém
        kódu. Až bude Šibenice fungovat, nasdílej ji na GitHub.<br>
        Vlevo nahoře na <a href="http://github.com/">github.com</a> je v menu
        „+”, kterým můžeš vytvořit nový repozitář. Po vytvoření se ukážou dvě
        sady instrukcí: jedny pro úplně nový projekt, jedny pro nahrání už
        existujícího repozitáře (<code>git remote add</code>
        a <code>git push</code>). Použij ty druhé.
    </li>
</ol>
