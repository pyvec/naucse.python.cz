<h1>Domácí projekty</h1>
<ol start="0">
    <li>Jakou používáš verzi Pythonu?</li>
</ol>


<h2>Chybové hlášky</h2>
Následující projekty procvičí orientaci v chybových hláškách.
Doporučuji je udělat.
<ol>
    <li>
        Jak se jmenuje druh chyby, která nastane, když…
        <ul>
            <li>
                Dáš uvozovky jen na jednu stranu řetězce? —
                <code>SyntaxError</code>
            </li>
            <li>Zkusíš odečíst číslo od řetězce?</li>
            <li>Dělíš nulou?</li>
            <li>Použiješ proměnnou, která neexistuje?</li>
            <li>
                Stiskneš Ctrl+C, když se program ptá na vstup (pomocí
                <code>input</code>)?
            </li>
            <li>Odsadíš příkaz bez předchozího <code>if:</code>?</li>
            <li>
                Po <code>if:</code> odsadíš jeden příkaz o čtyři mezery a druhý
                jen o dvě?
            </li>
            <li>Neuzavřeš závorku?</li>
            <li>Zkusíš použít vykřičník (<code>!</code>) jako operátor?</li>
            <li>Napíšeš v příkazu <code>print(1, 2, 3)</code> čárku navíc?</li>
        </ul>
    </li>
    <li>
        <em>Podívej se na odpovědi na předchozí otázku, ale Python zkus použít
        jen na ověření.</em><br>
        Jaká chyba nastane, když zkusíš použít proměnnou předtím, než do ní
        něco přiřadíš?
    </li>
    <li>
        <em>Podívej se na odpovědi na otázku 1, ale Python použij jen na
        ověření.</em><br>
        Jaká chyba nastane, když zkusíš podělit řetězec řetězcem?
    </li>
    <li>
        Lomítko (<code>/</code>) je operátor, ale nedá se použít na řetězce.
        Vykřičník (<code>!</code>) v Pythonu není operátor. Jak se liší
        „jejich“ chyby?
    </li>
</ol>


<h2>Pojmenovávání proměnných</h2>
Tenhle projekt by měl přivést k tomu, jak zjišťovat, co v Pythonu jde a co ne.
Druhá část je trochu na zamyšlení.
<ol start="5">
    <li>
        Ne všechno se dá použít jako jméno proměnné. Fungují pro proměnné
        následující jména? Pokud ne, proč asi?
        <ul>
            <li><code>x</code></li>
            <li><code>tlacitko4</code></li>
            <li><code>34</code></li>
            <li><code>3e4</code></li>
            <li><code>krůta</code></li>
            <li><code>$i</code></li>
            <li><code>druha-odmocnina</code></li>
            <li><code>readme.txt</code></li>
            <li><code>kratsiStrana</code></li>
            <li><code>POCET_BODU</code></li>
            <li><code>_ (podtržítko)</code></li>
            <li><code>π (pí)</code></li>
            <li><code>True</code></li>
            <li><code>_cache</code></li>
            <li><code>__name__</code></li>
            <li><code>while</code></li>
        </ul>
    </li>
</ol>


<h2>Povrh a obsah krychle</h2>
Následující projekty jsou na procvičení toho, co jsme dělaly na srazu.
Nemáš-li čas, zatím je přeskoč.
<ol start="6">
    <li>
        <em>Zkus se nedívat na programy ze srazu.</em><br>
        Napiš program, který spočítá povrch a obsah krychle o straně 2852 cm.
        Abys nemusela tolik hledat v učebnici (vlastně Wikipedii): povrch
        S = 6a<sup>2</sup>, obsah V = a<sup>3</sup><br>
        <em>Řešení, pro kontrolu:</em> S = 48803424 cm<sup>2</sup>,
        V = 23197894208 cm<sup>3</sup>
    </li>
    <li>Změň program tak, aby stranu/poloměr mohl uživatel zadat.<br>
        <em>Tady už se na materiály ke srazu klidně podívej.</em>
    </li>
</ol>


<h2>Život je jen náhoda</h2>
Další dva projekty doplňují program ze srazu. Všechno bude vysvětleno později,
takže jestli nemáš čas, přeskoč je.
<ol start="8">
    <li>
        Ulož si následující program jako <code>pokus.py</code> a spusť ho
        několikrát za sebou. Co dělá?
        <pre>
from random import randrange
cislo = randrange(3)
print(cislo)
</pre>
        <em>Jak to funguje, to se dozvíme příště; zatím to ber jako kouzelné
        zaříkadlo.<br>
        Aby všechno fungovalo správně, nesmíš mít v aktuálním adresáři soubor
        jménem <code>random.py</code>.</em>
    </li>
    <li>
        Zkombinuj program z předchozího projektu s programem kámen-nůžky-papír
        a nastav <code>tah_pocitace</code> na:
        <ul>
            <li><code>"kámen"</code>, pokud je <code>cislo</code> 0,</li>
            <li><code>"nůžky"</code>, pokud je <code>cislo</code> 1,</li>
            <li>jinak na <code>"papír"</code>.</li>
        </ul>
    </li>
</ol>


<h2>Operátory a porovnávání</h2>
Tyhle projekty kombinují opakování a nové informace.
Doporučuji si je projít.
<ol start="10">
    <li>Které Pythonní <em>operátory</em> dokážeš z hlavy vyjmenovat?</li>
    <li>
        Zkusila jsi porovnávat řetězce?<br>
        Doplň tuhle tabulku a pak ověř odpovědi pomocí Pythonu:
        <table>
            <tr>
                <th><code>a</code></th>
                <th></th>
                <th><code>b</code></th>
            </tr>
            <tr>
                <td><code>2</code></td>
                <td>&gt;</td>
                <td><code>1</code></td>
            </tr>
            <tr>
                <td><code>1</code></td>
                <td>&lt;</td>
                <td><code>2</code></td>
            </tr>
            <tr>
                <td><code>"abc"</code></td>
                <td>==</td>
                <td><code>"abc"</code></td>
            </tr>
            <tr>
                <td><code>"aaa"</code></td>
                <td></td>
                <td><code>"abc"</code></td>
            </tr>
            <tr>
                <td><code>"abc"</code></td>
                <td></td>
                <td><code>"Abc"</code></td>
            </tr>
            <tr>
                <td><code>"abC"</code></td>
                <td></td>
                <td><code>"abc"</code></td>
            </tr>
            <tr>
                <td><code>"abc"</code></td>
                <td></td>
                <td><code>"abcde"</code></td>
            </tr>
            <tr>
                <td><code>"abc"</code></td>
                <td></td>
                <td><code>"ábč"</code></td>
            </tr>
            <tr>
                <td><code>"abc"</code></td>
                <td></td>
                <td><code>10</code></td>
            </tr>
        </table>
    </li>
    <li>
        Jaká je hodnota proměnné <code>promenna</code> po provedení příkazu:
        <ul>
            <li><code>promenna = 1 &lt; 2</code>?</li>
            <li><code>promenna = 2 &lt; 2</code>?</li>
            <li><code>promenna = 1 &lt; 2 &lt; 3</code>?</li>
            <li><code>promenna = 1 &lt; 3 &lt; 2</code>?</li>
            <li><code>promenna = 1 &lt; 3 &lt; 3</code>?</li>
            <li>
                <code>promenna = "abc" &lt; "ABC" &lt; "def" &lt; "zajíc"</code>?
            </li>
        </ul>
        Tam, kde je hodnota proměnné <code>False</code>, dají se některé z
        porovnávaných hodnot mezi sebou vyměnit, aby byla <code>True</code>?
    </li>
</ol>


<h2>Reakce na uživatelský vstup</h2>
Další dva projekty ti umožní kreativně využít, co ses naučila.
<ol start="13">
    <li>
        Na srazu jsme měli program, který píše různé nesmysly podle uživatelem
        zadaného věku.<br>
        Zkus napsat program, který píše hlášky podle zadané rychlosti chůze,
        váhy ulovené ryby, počtu tykadel, teploty vody nebo třeba vzdálenosti
        od rovníku.<br>
        Podle toho, jak jste se na sraze domluvili, pošli řešení e-mailem
        (např. organizátorům, koučovi, nebo vůbec). Posílej ho jako přílohu,
        nekopíruj ho do textu e-mailu. Jestli procházíš kurz sama a můžeš
        programování konzultovat s někým zkušenějším, je tento úkol na takovou
        konzultaci ideální téma.
    </li>
    <li>
        Napiš program, který po zadání správného hesla vypíše nějakou tajnou
        informaci. <em>Vhodné tajemství je třeba: V pátek jsem viděla černého
        havrana.</em>
    </li>
</ol>


<h2>Pravda, nebo lež?</h2>
Poslední projekty jsou pokročilejší.
Jestli nemáš čas, radši udělej pořádně ty ostatní.
<ol start="15">
    <li>
        Projdi si v materiálech bonusovou sekci „<em>Nebo</em> anebo
        <em>a</em>".
    </li>
    <li>
        Doplň tuhle tabulku:
        <table>
            <tr>
                <th>a</th>
                <th>b</th>
                <th>a and b</th>
                <th>a or b</th>
                <th>not a</th>
            </tr>
            <tr>
                <td><code>True</code></td>
                <td><code>True</code></td>
                <td></td>
                <td></td>
                <td></td>
            </tr>
            <tr>
                <td><code>False</code></td>
                <td><code>True</code></td>
                <td></td>
                <td></td>
                <td></td>
            </tr>
            <tr>
                <td><code>True</code></td>
                <td><code>False</code></td>
                <td></td>
                <td></td>
                <td></td>
            </tr>
            <tr>
                <td><code>False</code></td>
                <td><code>False</code></td>
                <td></td>
                <td></td>
                <td></td>
            </tr>
        </table>
        <em>Tohle je takzvaná</em> pravdivostní tabulka: <em>Obsahuje jeden
        řádek pro každou kombinaci booleovských hodnot, které <code>a</code> a
        <code>b</code> můžou mít. Když se stane, že se v složitějších
        <code>and</code> a <code>or</code> ztratíš, doporučuji napsat si
        podobnou tabulku a na každý řádek se podívat zvlášť.</em>
    </li>
    <li>Zkus přepsat Kámen, Nůžky, Papír pomocí <code>and</code> a
        <code>or</code>.<br>
        Dokážeš docílit toho, aby se každý z řetězců <code>"Plichta."</code>,
        <code>"Počítač vyhrál."</code> a <code>"Vyhrála jsi!"</code> objevil
        v programu jen jednou, aniž bys tyhle řetězce musela přiřazovat do
        proměnných?<br>
        Pokud ano, gratuluji!
    </li>
    <li>Zkus program „šťastná/bohatá“ přepsat pomocí zanořených
        <code>if</code>. Která verze ti připadá čitelnější?
    </li>
</ol>
