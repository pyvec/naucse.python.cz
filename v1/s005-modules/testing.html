
<html lang="en">

    <head>
        <meta charset="utf-8">
        <title>PyLadies 05-04 – Testování</title>

        <link rel="stylesheet" href="../css/bootstrap.css">
        <link rel="stylesheet" href="../css/pyladies.css">
        <style></style>
    </head>

    <body class="no-reveal">

        <div class="container">
            <div class="no-reveal header">
                <h3 class="text-muted" id="show-all">PyLadies Brno</h3>
            </div>
            <div class="slides row stuff">
                <section class="col-lg-12">
                    <section>
                        <h1>Testování</h1>
                        <div>
                            Testy jsou funkce, které zkontrolují, že náš
                            program funguje správně.
                            Výhoda psaní testů je ta, že je můžeš kdykoli
                            spustit a automaticky ověřit jednak že nově napsaný
                            kód funguje správně, ale hlavně že i když jsi v kódu
                            udělala nějakou změnu, nic jsi nerozbila,
                        </div>
                    </section>
                    <section>
                        <h2>Instalace knihovny pytest</h2>
                        <div>
                            Následující příkaz nainstaluje do aktivního
                            virtuálního prostředí knihovnu <code>pytest</code>,
                            kterou budeme používat na testování.
                        </div>
<pre>
(venv)$ python -m pip install pytest
</pre>
                        <div>
                            (Jak se dělá a spouští virtuální prostředí
                            jsme se naučily na prvním srazu; ale teprve teď to
                            začíná být důležité.)
                        </div>
                    </section>
                    <section>
                        <h2>Psaní testů</h2>
                        <div>
                            Testy se píšou takhle (kód dej do souboru
                            <code>test_secteni.py</code>):
                        </div>
<pre>
def secti(a, b):
    return a + b

def test_secti():
    assert secti(1, 2) == 3
</pre>
                        <div>
                            Příkaz <code>assert</code> vyhodnotí výraz za ním,
                            a pokud výsledek není pravdivý, vyvolá výjimku.
                            Následující dva příkazy tedy dělají (skoro) to samé:
                        </div>
<pre>
assert a == b

if a != b:
    raise AssertionError()
</pre>
                    </section>
                    <section>
                        <h2>Spouštění testů</h2>
                        <div>
                            Testy se spouští zadáním příkazu
                            <code>python -m pytest -v</code>:
                        </div>
<pre>
$ python -m pytest -v
============= test session starts =============
platform linux -- Python 3.4.0 -- py-1.4.26 -- pytest-2.5.2 -- /.../bin/python3.4
collected 1 items 

test_secteni.py:4: test_secti PASSED

========== 1 passed in 0.01 seconds ===========
</pre>
                        <div>
                            Tento příkaz projde všechny soubory v aktuálním
                            adresáři, jejichž jméno začíná na <code>test_</code>,
                            zavolá v nich všechny funkce,
                            jejichž jméno začíná na <code>test_</code>,
                            a ověří, že nevyvolají žádnou výjimku.
                            Pokud výjimka nastane, dá to velice červeně
                            najevo, a přidá několik informací které můžou
                            usnadnit nalezení a opravu chyby.
                        </div>
                    </section>
                    <section>
                        <h2>Testovací moduly</h2>
                        <div>
                            Vytvoř si modul
                            <code>test_piskvorky</code> (tedy soubor
                            <code>test_piskvorky.py</code>), a do něj napiš:
                        </div>
<pre>
import piskvorky

def test_tah():
    pole = piskvorky.tah_pocitace('--------------------')
    assert len(pole) == 20
    assert pole.count('x') == 1
    assert pole.count('-') == 19
</pre>
                        <div>
                            Pak vedle něj (t.j. do stejného adresáře)
                            zkopíruj svůj program
                            <code>piskvorky.py</code>, ze kterého vyndej
                            kód, který není ve funkcích
                            (t.j. samotné volání funkce <code>piskvorky1d</code>).
                            Příkazem <code>python -m pytest</code> teď můžeme
                            otestovat, že funkce <code>tah_pocitace</code>
                            funguje (s prázdným hracím polem)!
                        </div>
                    </section>
                    <section>
                        <h2>Spouštěcí moduly</h2>
                        <div>
                            Kód, který není ve funkcích, vynecháváme proto,
                            že <code>import</code> provede všechny příkazy,
                            které v souboru jsou.
                            Definice funkcí
                            (<code>def</code>-y a všechno v nich)
                            jen definují funkce, nemají žádný další účinek,
                            ale <em>volání</em> funkce <code>piskvorky1d</code>
                            spustí hru: zavolá se <code>tah_hrace</code>
                            a z ní i <code>input</code>. Testy ale nemají jak
                            se ptát uživatele na vstup, takže by neuspěly.
                        </div>
                        <div>
                            No jo, ale po odstranění volání <code>piskvorky1d</code>
                            už nejde jednoduše spustit hra! Co s tím?
                        </div>
                        <div>
                            Můžeme na to vytvořit nový modul.
                            Pojmenuj ho <code>hra.py</code>, a napiš do něj
                            jenom to volání:
                        </div>
<pre>
import piskvorky

piskvorky.piskvorky1d()
</pre>
                        <div>
                            Tenhle modul nebudeme testovat (protože
                            nepřímo volá funkci <code>input()</code>),
                            ale můžeme ho spustit, když si budeme
                            chtít zahrát.
                            Protože k němu nejsou testy, měl by být
                            co nejjednodušší.
                        </div>
                    </section>
                    <section>
                        <h2>Pozitivní a negativní testy</h2>
                        <div>
                            Můžeme testovat i reakci programu na
                            neočekávaný vstup, například funkce
                            <code>tah_pocitace</code> by měla způsobit
                            chybu (třeba <code>ValueError</code>),
                            když je herní pole už plné.
                        </div>
                        <div>
                            Na to použijeme příkaz <code>with</code>
                            a funkci <code>raises</code> naimportovanou
                            z modulu <code>pytest</code>.
                            Jak tento příkaz přesně funguje se dozvíme později;
                            teď stačí říct, že tehnle příkaz
                            ověří, že odsazený blok kódu
                            pod ním vyvolá danou výjimku:
                        </div>
<pre>
import pytest

import piskvorky

def test_tah_chyba():
    with pytest.raises(ValueError):
        piskvorky.tah_pocitace('oxoxoxoxoxoxoxoxoxox')
</pre>
                        <div>
                            Testy, které kontrolují reakci na špatný vstup,
                            se jmenují <em>negativní testy</em>.
                            Většinou kontrolují že nastane (správná) chyba.
                            Když náš kód pak použiješ ve větším programu,
                            můžeš si být jistá, že při špatném volání
                            dostaneš srozumitelnou chybu – tedy takovou,
                            která se snadno opravuje.
                        </div>
                    </section>
                </section>
            </div>
            <div class="no-reveal footer">
                <div>pro PyLadies Brno napsal Petr Viktorin, 2014</div>
                <div>Licence: <a href="http://creativecommons.org/licenses/by-sa/4.0/">Creative Commons Attribution-ShareAlike 4.0 International</a></div>
            </div>
        </div>

        <script src="../reveal.js/lib/js/head.min.js"></script>
        <script src="../reveal.js/js/reveal.min.js"></script>
        <script type="text/javascript" src="../js/solutions.js"></script>

    </body>
</html>
