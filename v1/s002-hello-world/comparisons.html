<html>
    <head>
        <meta charset="utf-8">
        <title>PyLadies 02-05 – Porovnávání</title>
        <link rel="stylesheet" href="../css/bootstrap.css">
        <link rel="stylesheet" href="../css/pyladies.css">
    </head>
    <body>
        <div class="container">
            <div class="header">
                <h3 class="text-muted" id="show-all">PyLadies Brno</h3>
            </div>
            <div class="row stuff">
                <div class="col-lg-12">
                    <h1>Porovnávání</h1>
                    <p>
                        Pamatuješ si ještě, co je to <em>operátor</em>?
                    </p>
                    <p>
                        Minule, a v domácím úkolu, jsme si ukázaly
                        základní aritmetické operátory.
                        Přidáme-li jeden další (<code>//</code>),
                        jsou to tyhle:
                    </p>
                    <table class="table">
                        <tr>
                            <th>Symbol</th>
                            <th>Příklad</th>
                            <th>Popis</th>
                        </tr>
                        <tr>
                            <td><code>+</code>, <code>-</code>, <code>*</code>, <code>/</code></td>
                            <td><code>1 + 1</code></td>
                            <td>Základní aritmetika</td>
                        </tr>
                        <tr>
                            <td><code>-</code></td>
                            <td><code>-5</code></td>
                            <td>Negace</td>
                        </tr>
                        <tr>
                            <td><code>//</code>; <code>%</code></td>
                            <td><code>7 // 2</code>; <code>7 % 2</code></td>
                            <td>Dělení se zbytkem (<em>celočíselné dělení</em>); zbytek</td>
                        </tr>
                        <tr>
                            <td><code>**</code></td>
                            <td><code>3 ** 2</code></td>
                            <td>Umocnění (3 na druhou)</td>
                        </tr>
                    </table>
                    <p>
                        Python ale zná i další druhy operátorů.
                        Důležité jsou operátory <em>porovnávací</em>.
                        Zkus si, co dělají!
                        (Buď z programu pomocí <code>print</code>,
                        nebo pusť <code>python</code> z příkazové řádky.)
                    </p>
                    <table class="table">
                        <tr>
                            <th>Symbol</th>
                            <th>Příklad</th>
                            <th>Popis</th>
                        </tr>
                        <tr>
                            <td><code>==</code>, <code>!=</code></td>
                            <td><code>1 == 1</code>, <code>1 != 1</code></td>
                            <td>Je rovno, není rovno</td>
                        </tr>
                        <tr>
                            <td><code>&lt;</code>, <code>&gt;</code></td>
                            <td><code>3 &lt; 5</code>, <code>3 &gt; 5</code></td>
                            <td>Větší než, menší než</td>
                        </tr>
                        <tr>
                            <td><code>&lt;=</code>, <code>&gt;=</code></td>
                            <td><code>3 &lt;= 5</code>, <code>3 &gt;= 5</code></td>
                            <td>Větší nebo rovno, menší nebo rovno</td>
                        </tr>
                    </table>
                    <p>
                        Hodnoty provnání jsou takzvané <em>booleovské</em> hodnoty
                        (angl. <em>boolean</em>, podle <a href="http://en.wikipedia.org/wiki/George_Boole">G. Boolea</a>).
                        V Pythonu se používají vždycky,
                        když potřebujeme vědět jestli něco platí
                        nebo neplatí.
                        Jsou jenom dvě – buď <code>True</code> (pravda),
                        nebo <code>False</code> (nepravda).
                    </p>
                    <p>
                        Jako všechny hodnoty, <code>True</code> a <code>False</code>
                        se dají přiřazovat do proměnných:
<pre>
pravda = 1 &lt; 3
print(pravda)

nepravda = 1 == 3
print(nepravda)
</pre>
                    </p>
                    <p class="note">
                        Všimni si, že rovnost zjušťujeme pomocí dvou rovnítek: <code>3 == 3</code>.
                        Jedno rovnítko přiřazuje do proměnné; dvě rovnítka porovnávají.
                    </p>
                    <p>
                        Slova <code>True</code> a <code>False</code> jdou
                        v programu použít i přímo,
                        jen je potřeba dávat pozor na velikost písmen:
<pre>
print(True)
print(False)
</pre>
                    </p>
                    <h2>Podmínky</h2>
                    <p>
                        Teď oprášíme program na výpočet obvodu a obsahu.
                        Do nového souboru, třeba <code><span class="plhome">~/pyladies</span>/02/if.py</code>,
                        napiš následující program.
                        Co se stane, když jako stranu zadáme záporné číslo?
                        Dává výstup smysl?
<pre>
strana = float(input('Zadej stranu v centimetrech: '))
print('Obvod čtverce se stranou', strana, 'je', 4 * strana, 'cm')
print('Obsah čtverce se stranou', strana, 'je', strana * strana, 'cm²')
</pre>

                    </p>
                    <p>
                        Tady je vidět, jak počítač dělá přesně co se mu řekne,
                        a nepřemýšlí o významu.
                        Bylo by dobré uživateli, který zadá záporné číslo,
                        přímo říct že zadal blbost. Jak na to?
                    </p>
                    <p>
                        Nejdřív zkus nastavit proměnnou,
                        která bude <code>True</code> když uživatel zadal kladné číslo nebo nulu.
                    </p>
<details class="solution"><h3>Řešení</h3>
<pre>
strana = float(input('Zadej stranu v centimetrech: '))
cislo_je_spravne = strana &gt;= 0
</pre></details>
                    <p>
                        A nyní řekneme počítači, aby tuhle proměnnou použil.
                        K tomu se používá dvojice příkazů <code>if</code> (angl. <em>pokud</em>)
                        a <code>else</code> (angl. <em>jinak</em>).
                        Nejepší bude je ukázat na příkadu:
                    </p>
<pre>
strana = float(input('Zadej stranu v centimetrech: '))
cislo_je_spravne = strana &gt;= 0

if cislo_je_spravne:
    print('Obvod čtverce se stranou', strana, 'je', 4 * strana, 'cm')
    print('Obsah čtverce se stranou', strana, 'je', strana * strana, 'cm²')
else:
    print('Už jsi někdy viděla záporný čtverec?')

print('Děkujeme za použití geometrické kalkulačky.')
</pre>
                    <p>
                        Neboli: po <code>if</code> následuje <em>podmínka</em> (angl. <em>condition</em>),
                        což je výraz, podle kterého se budeme, rozhodovat a za podmínkou je dvojtečka.
                        Potom následují příkazy, které se provedou, pokud je podmínka pravdivá.
                        Všechny jsou odsazeny o čtyři mezery.<br>
                        Po téhle části stačí napsat neodsazené <code>else:</code>, zase s dvojtečkou na konci,
                        a odsazené příkazy, které se provedou v opačném případě.<br>
                        Potom můžeme psát příkazy, které se provedou vždycky – ty odsazené nebudou,
                        podmíněná část programu už skončila.
                    </p>
                    <p class="note">
                        Čistě technicky, odsazení nemusí být o čtyři mezery, může být třeba o dvě nebo o jedenáct,
                        nebo dokonce o tabulátor.
                        V rámci jednoho bloku musí být ale odsazení vždycky stejné,
                        takže když pak na jednom programu spolupracuje více lidí, musí se shodnout.
                        No a na čtyřech mezerách se shodla většina světa.
                    </p>
                    <h2>Další podmíněné příkazy</h2>
                    <p>
                        Někdy není <code>else</code> vůbec potřeba.
                        V následujícím programu se nedělá nic navíc, pokud je číslo nenulové:
                    </p>
<pre>
cislo = int(input('Zadej číslo, přičtu k němu 3: '))
if cislo == 0:
    print('Jé, to je jednoduché!')
print(cislo, '+ 3 =', cislo + 3)
</pre>
                    <p>
                        Někdy je naopak potřeba podmínek několik,
                        k čemuž slouží příkaz <code>elif</code> – kombinace
                        <code>else</code> a <code>if</code>.
                        Dává se „mezi“ <code>if</code> a <code>else</code>.
                        Příkazů <code>elif</code> může být za jedním <code>if</code>-em několik,
                        ale vždy se provede jen jedna „větev“:
                        ta první, jejíž podmínka je splněna.
                    </p>
<pre>
vek = int(input('Kolik ti je let? '))
if vek &gt;= 150:
    print('A ze kterépak jsi planety?')
elif vek &gt;= 18:
    print('Můžeme nabídnout: víno, cider, nebo vodku.')
elif vek &gt;= 1:
    print('Můžeme nabídnout: mléko, čaj, nebo vodu')
elif vek &gt;= 0:
    print('Sunar už bohužel došel.')
else:
    print('Návštěvníky z budoucnosti tady nevidíme rádi.')
</pre>
                    <h2>Kámen nůžky papír</h2>
                    <p>
                        Příkazy <code>if</code> se dají <em>zanořovat</em> (angl. <em>nest</em>):
                        jeden může být vevniř ve druhém.
                    </p>
                    <p>
                        Třeba takhle:
                    </p>
<pre>
tah_pocitace = 'kámen'
tah_cloveka = input('kámen, nůžky, nebo papír? ')

if tah_cloveka == 'kámen':
    if tah_pocitace == 'kámen':
        print('Plichta.')
    elif tah_pocitace == 'nůžky':
        print('Vyhrála jsi!')
    elif tah_pocitace == 'papír':
        print('Počítač vyhrál.')
elif tah_cloveka == 'nůžky':
    if tah_pocitace == 'kámen':
        print('Počítač vyhrál.')
    elif tah_pocitace == 'nůžky':
        print('Plichta.')
    elif tah_pocitace == 'papír':
        print('Vyhrála jsi!')
elif tah_cloveka == 'papír':
    if tah_pocitace == 'kámen':
        print('Vyhrála jsi!')
    elif tah_pocitace == 'nůžky':
        print('Počítač vyhrál.')
    elif tah_pocitace == 'papír':
        print('Plichta.')
else:
    print('Nerozumím.')
</pre>
                    <p>
                        Vida, tvoje první hra!
                        Jen je ještě potřeba před každým spuštěním přepsat
                        řetězec na prvním řádku.
                        Jak zařídit, aby počítač vybíral náhodně,
                        to bude jeden z domácích úkolů.
                    </p>
                </div>
            </div>
            <div class="footer">
                <div>pro PyLadies Brno napsal Petr Viktorin, 2014</div>
                <div>Licence: <a href="http://creativecommons.org/licenses/by-sa/4.0/">Creative Commons Attribution-ShareAlike 4.0 International</a></div>
            </div>
        </div>
        <script type="text/javascript" src="../js/solutions.js"></script>
    </body>
</html>
