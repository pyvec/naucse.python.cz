<html>
    <head>
        <meta charset="utf-8">
        <title>PyLadies 02-03 – Chybové hlášky a print</title>
        <link rel="stylesheet" href="../css/bootstrap.css">
        <link rel="stylesheet" href="../css/pyladies.css">
        <style>
            .err-lineno {
                display: inline-block;
                background-color: #FCC;
            }
            .err-exctype {
                display: inline-block;
                background-color: #CFC;
            }
        </style>
    </head>
    <body>
        <div class="container">
            <div class="header">
                <h3 class="text-muted">PyLadies Brno</h3>
            </div>
            <div class="row stuff">
                <div class="col-lg-12">
                    <h1>Druhý program</h1>
                    <p>
                        Teď vytvoř soubor <code><span class="plhome">~/pyladies</span>/02/printing.py</code>, a napiš do něj následující příkazy.
                    </p>
<pre>
print(1)
print(1, 2, 3)
print(1 + 1)
print(3 * 8)
print(10 - 2.2)
print(3 + (4 + 6) * 8 / 2 - 1)
print('*' * 80)
print("Ahoj" + " " + "PyLadies!")
print("Součet čísel 3 a 8 je", 3 + 8)
print('Máma má mísu')
print(V míse je maso.)
</pre>
                    <p>
                        Program spusť. Funguje?
                    </p>
                    <h2>Jak číst chyby</h2>
                    <p>
                        Často zjistíš, že program, který napíšeš,
                        nebude fungovat hned napoprvé.
                        Počítač je hloupý stroj; pokud instrukce nenapíšeš
                        přesně podle pravidel jazyka Python, neumí si domyslet
                        co po něm chceš.
                        Ale nevěš hlavu, stává se to všem programátorům.
                        Důležité je vědět, jak chybu najít.
                        A k tomu nám pomáhají chybové výpisy.
                        Třeba tento program výše vypíše po spuštění následující chybu:
                    </p>
<pre>
  File "<span class="plhome">~/pyladies</span>/02/printing.py", line <span class="err-lineno">11</span>
    print(V míse je maso.)
               ^
<span class="err-exctype">SyntaxError</span>: invalid syntax
</pre>
                    <p>
                        Při chybě se Python napřed vypíše
                        jméno souboru a <span class="err-lineno">číslo řádku</span>,
                        na kterém chyba je.
                        Potom vypíše celý řádek s chybou,
                        a nakonec oznámí <span class="err-exctype">druh chyby</span>
                        (v tomto případě je to „syntaktická chyba”),
                        a případně nějaké bližší upřesnění.
                    </p>
                    <p class="note">
                        Jak se od téhle chyby liší ta, která nastane když zkusíš sečíst číslo a řetězec?
                        Nebo když zkusíš dělit nulou?
                    </p>
                    <p>
                        Chybové hlášky můžou být ze začátku těžko pochopitelné,
                        zvyknout se na ně dá asi jenom praxí.
                        Pro nás na začátek bude důležité ono číslo řádku.
                        Když víme že chyba je na řádku <span class="err-lineno">11</span>,
                        můžeme se podívat na tento řádek,
                        a zkusit chybu najít.
                    </p>
                    <p>
                        Když chyba není na daném řádku, může být ještě
                        o pár řádků výš nebo níž:
                        Python občas nesdílí lidské představy o tom, kde přesně chyba <em>je</em>,
                        a ukáže jen kde si jí sám <em>všimnul</em>.
                    </p>
                    <p>
                        V našem případě je chyba v tom, že kolem řetězce nejsou uvozovky.
                        Přidej je, a program znovu spusť.
                        Jestli funguje, gratuluji!
                        Jinak chybu opět oprav, a opakuj dokud to nebude
                        fungovat :)
                    </p>
                    <h2>Jak funguje program</h2>
                    <p>
                        Teď když program běží, se můžeme podívat co se při
                        jeho spuštění vlastně děje.
                        Je to zatím docela jednoduché: příkazy se provádějí jeden po druhém,
                        odshora dolů.
                        Program je jako recept: seznam instrukcí.<br>
                        Zanedlouho budou naše programy připomínat spíš recepty na
                        čarodějné lektvary (<em>počkej do úplňku, a pokud je Mars
                        v konjunkci s Jupiterem, třikrát zamíchej</em>)
                        ale základní myšlenka je stále stejná:
                        počítač čte odshora dolů, a provádí příkazy jeden po druhém.
                    </p>
                    <h2>Print a výrazy</h2>
                    <p>
                        Ten <code>print</code>, co tu celou dobu používáme, je <em>funkce</em>.
                        O funkcích se ještě budeme bavit později,
                        teď nám stačí vědět, že když napíšeme <code>print</code>
                        a za to do závorky několik <em>výrazů</em> (angl. <em>expressions</em>)
                        oddělených čárkou, hodnoty těchto výrazů se vypíšou.
                    </p>
                    <p>
                        A co že je ten výraz?
                        V našem druhém programu máme několik příkladů:
                        výraz je číslo, řetězec, nebo nějaká (třeba matematická) operace
                        složená z více výrazů.
                        Ttřeba výraz <code>3 + 8</code> sečítá
                        výrazy <code>3</code> a <code>8</code>.
                    </p>
                    <p>
                        V příští sekci se na výrazy a jejich hodnoty podíváme podrobněji.
                    </p>
                </div>
            </div>
            <div class="footer">
                <div>pro PyLadies Brno napsal Petr Viktorin, 2014</div>
                <div>Licence: <a href="http://creativecommons.org/licenses/by-sa/4.0/">Creative Commons Attribution-ShareAlike 4.0 International</a></div>
            </div>
        </div>
    </body>
</html>
