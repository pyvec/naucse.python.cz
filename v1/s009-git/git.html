<html>

    <head>
        <meta charset="utf-8">
        <title>PyLadies 09-01 – Git</title>

        <link rel="stylesheet" href="../css/bootstrap.css">
        <link rel="stylesheet" href="../css/pyladies.css">
        <style>
            .green  {   color:  #0A3;    }
            .red    {   color:  #D30;    }
            .yellow {   color:  #880;    }
            .strong {   font-weight:  bold;    }
            .blue   {   color:  #03D;    }
            .metavar{   color:  #FF6464;    }
            img     {   max-width: 100%; }
            img.screenshot {
                display: block;
                margin: 1em;
                box-shadow: 1px 1px 3px black;
            }
        </style>
    </head>

    <body class="no-reveal">

        <div class="container">
            <div class="no-reveal header">
                <h3 class="text-muted" id="show-all">PyLadies Brno</h3>
            </div>
            <div class="row stuff">
                <section class="col-lg-12">
                    <h1>Git</h1>
                    <div>
                        Ať už programuješ nebo píšeš dokumenty, stává se,
                        že vytvoříš několik verzí.
                        Tuhle chceš archivovat část, která už není potřeba,
                        tamhle chceš svoji práci poslat k ohodnocení,
                        nebo dokonce kolegům kteří na ni spolupracují.
                        A když se verze začnou kupit, může být problém se v
                        nich vyznat.
                    </div>
                    <div>
                        Část těchto problémů řeší nástroje jako Dropbox či
                        Google Drive, se kterými ses možná již setkala.
                        Tam můžeš například sdílet svůj dokument s dalšími
                        lidmi nebo se můžeš vrátit k dřívější verzi dokumentu,
                        když něco pokazíš a nemůžeš si vzpomenout, jak to bylo
                        předtím. Příklad toho, jak to může vypadat, je zde:
                        <img src="dropbox.png" class="screenshot" alt="Verzovací Rozhraní služby Dropbox">
                    </div>
                    <div>
                        Vidíme ale pouze verze <i>jednoho dokumentu</i> a navíc
                        nemůžeme tušit, ke které verzi se to vlastně chceme
                        vrátit. Nevidíme ani čím se jednotlivé verze liší.
                        Pro větší projekt by byl takový způsob práce
                        neefektivní.
                    <div/>
                    <div>
                        Programátoři proto používají mocnější nástroje na
                        správu verzí (angl. version control system. VCS).
                        Asi nejpopulárnější z nich je Git, se kterým
                        se teď seznámíme.
                    </div>
                    <div class="note">
                        Budeme hodně pracovat s příkazovou řádkou.
                        Jestli se s ní ještě nekamarádíš, koukni se na
                        <a href="../s001-install/cmdline.html">úvod</a>
                        z minulých srazů.
                        <br>
                        Nezapomeň: <code>$</code> na začátku se nepíše;
                        je tu proto, aby šlo poznat že jde o příkaz.
                    </div>
                </section>
                <section class="col-lg-12">
                    <h2>Instalace</h2>
                    <div>
                        Git se instaloval
                        <a href="../s001-install/git.html">na prvním srazu</a>.
                        Jestli jsi instalaci přeskočila, projdi si ji teď.
                    </div>
                </section>
                <section class="col-lg-12">
                    <h2>Repozitář</h2>
                    <div>
                        Každý projekt, který budeme verzovat, musí mít pro sebe
                        vyhrazený adresář.
                        Vytvoř si tedy nový adresář a přepni se do něj (pomocí
                        <code>cd</code>).
                        Pak vytvoř gitový <em>repozitář</em> (angl. repository)
                        pomocí příkazu <code>git init</code>:
<pre>
$ git init
Initialized empty Git repository in /tmp/tepo/.git/
</pre>
                        Na první pohled to vypadá že se nic nestalo.
                        Tenhle příkaz totiž vytvořil <em>skrytý</em> adresář
                        <code>.git</code>, do kterého uložil nějaké informace.
                        Přesvědč se příkazem <code>ls -a</code> (Linux) nebo
                        <code>dir /a</code> (Windows).
                        Adresář <code>.git</code> je schovaný proto, že
                        ho spravuje Git a my bychom v něm neměly nic měnit.
                    <div>
                    </p>
                        V našem repozitáři zatím nic není.
                        Zkus to ověřit příkazem <code>git status</code>, který
                        vypisuje informace o stavu repozitáře:
<pre>
$ git status
On branch master

Initial commit

nothing to commit (create/copy files and use "git add" to track)
</pre>
                    </p>
                    </p>
                        <em>„On branch master”</em> říká něco o větvích,
                        k tomu se vrátíme později.
                        <em>„Initial commit”</em> říká, že zatím nemáme
                        uloženou žádnou verzi.
                        A <em>„nothing to commit”</em> říká, že je adresář
                        prázdný – nejsou tu žádné soubory u verzování.
                    </p>
                </section>
                <section class="col-lg-12">
                    <h2>První revize</h2>
                    <p>
                        Teď si zkusme do Gitu něco přidat!
                    </p>
                    <div>
                        Vytvoř soubor <code>basnicka.txt</code> a napiš do něj
                        nějakou básničku.
                        Měla by mít aspoň pět řádků, ať pak máme s čím pracovat.
                        Pak zkus znovu <code>git status</code>: Git oznámí,
                        že v adresáři je soubor, o kterém ještě „neví“.
<pre>
$ git status
On branch master

Initial commit

Untracked files:
  (use "git add &lt;file&gt;..." to include in what will be committed)

        <span class="red">basnicka.txt</span>

nothing added to commit but untracked files present (use "git add" to track)
</pre>
                        U každého nového souboru musíme Gitu říct, že
                        chceme jeho obsah sledovat.
                        Proveď to se svojí básničkou:
<pre>
$ git add basnicka.txt
</pre>
                        a znovu zkontroluj stav repozitáře:
<pre>
$ git status
On branch master

Initial commit

Changes to be committed:
  (use "git rm --cached <file>..." to unstage)

        <span class="green">new file:   basnicka.txt</font>

</pre>
                        To, co je zelené („changes to be committed“),
                        se přidá do další revize (angl. <em>commit</em>),
                        kterou vytvoříš.
                        Pojď tedy vytvořit revizi:
<pre>
$ git commit
</pre>
                        Po zadání tohoto příkazu se otevře editor,
                        do kterého musíš napsat nějaký popisek,
                        abys věděla, co tahle revize obsahuje za změny.
                        Pro začátek napiš jen <code>První revize</code>.
                        Předvyplněné řádky začínající <code>#</code> nech být
                        (nebo vymaž, podle chuti – Git je ignoruje).
                        Pak soubor ulož, a zavři editor.
                    </div>
                    <div class="note">
                        Jak na editory?
                        <p>
                        Na Windows, máš-li
                        <a href="../s001-install/git.html">správně nastavený Git</a>,
                        se použije Poznámkový blok (Notepad) – stačí něco
                        napsat, uložit (<kbd>Ctrl</kbd>+<kbd>S</kbd>) a zavřít
                        (<kbd>Alt</kbd>+<kbd>F4</kbd>).
                        </p>
                        <p>
                        Na Linuxu a Mac OS X se objeví editor v příkazové řádce,
                        který se jmenuje Nano.
                        Pozná se tak, že v dolních dvou řádcích má malou nápovědu.
                        Něco napiš, pomocí <kbd>Ctrl</kbd>+<kbd>O</kbd>
                        soubor ulož, potvrď jméno souboru (<kbd>Enter</kbd>),
                        a pomocí <kbd>Ctrl</kbd>+<kbd>X</kbd> editor zavři.
                        </p>
                        <p>
                        Nemáš-li Git nastavený podle instrukcí, objeví se přímo
                        v příkazové řádce Vim – poměrně složitý editor, který
                        se teď učit nebudeme. Pozná se tak, že úplně
                        spodní řádek je prázdný.
                        V takovém případě stiskni
                        <kbd>Esc</kbd>, napiš <code>:q!</code> (dvojtečka, Q, vykřičník),
                        a potvrď pomocí <kbd>Enter</kbd>.
                        Pak si nastav Git a zkus <code>git commit</code> znovu.
                        </p>
                    </div>
                    <div>
                        Znovu zkus vypsat stav repozitáře:
<pre>
$ git status
On branch master
nothing to commit, working directory clean
</pre>
                        Tenhle krátký výstup znamená, že od poslední revize
                        se nic nezměnilo.
                        Což dává smysl – poslední revizi jsi právě
                        vytvořila!
                    </div>
                    <div>
                        A co všechno je v téhle první/poslední revizi?
                        To ti poví příkaz <code>git show</code>:
<pre>
$ git show
<span class="yellow">commit e0419fedda0a85a945a05a31bd58c5196c8d3b1d</span>
Author: Adéla Novotná &lt;adela.novotna@example.cz&gt;
Date:   Sun Jan 18 23:41:31 2015 +0100

    První revize
<span class="strong">
diff --git a/basnicka.txt b/basnicka.txt
new file mode 100644
index 0000000..8416aea
--- /dev/null
+++ b/basnicka.txt</span><span class="blue">
@@ -0,0 +1,11 @@</span><span class="green">
+Haló haló
+co se stalo?
+Kolo se mi polámalo
+
+Jaké kolo?
+Favoritka,
+přeletěl jsem přes řidítka
+
+Co jste dělal?
+Blbnul jsem,
+do příkopy zahnul jsem
</span></pre>
                        Vidíš unikátní
                        <span class="yellow">označení revize</span>,
                        pomocí kterého se vždy bude dát dostat k této konkrétní
                        verzi projektu.
                        Pak je tam jméno autorky a datum vytvoření,
                        popisek,
                        a nakonec shrnutí změn: byl přidán soubor
                        <tt class="strong">basnicka.txt</tt> s nějakým
                        <span class="green">obsahem</span>.
                    </div>
                    <div class="note">
                        Když je výpis moc dlouhý, můžeš se v něm pohybovat
                        (<kbd>↓</kbd>, <kbd>↑</kbd>, <kbd>PgUp</kbd>, <kbd>PgDn</kbd>),
                        a zpět se dostaneš klávesou <kbd>Q</kbd>  (stejně jako
                        u výpisu z Pythoní funkce <code>help()</code>).
                    </div>
                </section>
                <section class="col-lg-12">
                    <h2>Druhá revize</h2>
                    <div>
                        Udělej v básničce nějakou malou změnu – změň slovo,
                        uprav interpunkci nebo přidej sloku.
                        Pak se opět zeptej Gitu na stav repozitáře.
<pre>
$ git status
On branch master
Changes not staged for commit:
  (use "git add &lt;file&gt;..." to update what will be committed)
  (use "git checkout -- &lt;file&gt;..." to discard changes in working directory)

        <span class="red">modified:   basnicka.txt</span>

no changes added to commit (use "git add" and/or "git commit -a")
</pre>
                        Soubor je opět červený! Něco se v něm změnilo!
                        Ale co?
                        Na to nám odpoví příkaz <code>git diff</code>.
<pre>
<span class="strong">$ git diff
diff --git a/basnicka.txt b/basnicka.txt
index 8416aea..333757f 100644
--- a/basnicka.txt
+++ b/basnicka.txt</span><span class="blue">
@@ -3,8 +3,7 @@</span> co se stalo?
 Kolo se mi polámalo

 Jaké kolo?<span class="red">
-Favoritka,
-přeletěl jsem přes řidítka</span><span class="green">
+Favoritka! Přeletěl jsem přes řidítka!</span>

 Co jste dělal?
 Blbnul jsem,
</pre>
                        Změny se ukazují po řádcích.
                        Červeně, s <tt class="red">-</tt>, jsou ukázány
                        odebrané řádky; zeleně s <tt class="green">+</tt>
                        řádky přidané.
                        <div class="note">
                            Změnilo-li se na řádku jen jedno slovo nebo znak,
                            celý řádek se ukáže jako smazaný a zase přidaný.
                            To se dá změnit, když je potřeba,
                            ale je dobré si na tento standard zvyknout.
                        </div>
                        Takhle se dá jednoduše zjistit, co se dělo od poslední
                        verze.
                        Když ti program přestane fungovat (a v poslední uložené
                        revizi fungoval), použij <code>git diff</code> –
                        v jedné ze změn musí být chyba!
                        <div class="note">
                            Řádek začínající <tt class="blue">@@</tt> říká,
                            kde v souboru změna je (u mě začínal vypsaný kousek
                            souboru řádkem 3, a měl 8 řádků; v nové verzi je
                            opět od 3. řádku, ale má už jen 7 řádků).
                        </div>
                        Jsi-li se změnami spokojená, řekni Gitu ať je
                        použije v další revizi:
<pre>
$ git add basnicka.txt
</pre>
                        A pro úplnost se znovu koukni co říká
                        <code>status</code> – co je zelené, přidá se do další
                        revize.
<pre>
$ git status
On branch master
Changes to be committed:
  (use "git reset HEAD <file>..." to unstage)

       <span class="green"> modified:   basnicka.txt</span>

</pre>
                        Než uděláš druhou revizi, ještě řeknu něco o tom,
                        jak správně psát k revizím popisky.
                        Na to je totiž úzus, který téměř všichni programátoři
                        respektují: na prvním řádku je krátké shrnutí změn,
                        následuje prázdný řádek, a pak detailnější popis důvodů
                        ke změně a případně změny samotné.
                        Snaž se délku řádků držet do zhruba 70 znaků;
                        vodítkem můžou být předvyplněné řádky začínající
                        <code>#</code>.
                        Nemá cenu popisovat co je jasné ze změn samotných,
                        zajímavé jsou hlavně širší souvislosti a důvody
                        ke změnám.
                        Cokoli, co může přijít vhod až se změny bude snažit
                        někdo pochopit.
                        (Ten někdo můžeš být klidně ty, za pár měsíců.)
                        <br>
                        Můj popisek bude znít takhle:
<pre>
Druhá sloka: Sloučení posledních dvou řádků

Sloučení řádků rozbíjí monotónnost formy básně – nestejný počet
veršů ve sloce je prý moderní. (Ale, co si budeme povídat, hlavní 
důvod je líp ukázat co dělá `git diff`.)

Použití vykřičníku místo čárky zdůrazňuje naléhavost situace.
</pre>
                        <div class="note">
                            Nebude-li se ti někdy dařit shrnout změnu
                            v 70 znacích, zamysli se, jestli neděláš moc velkou
                            změnu najednou – např. "změna řetězce X
                            a dopsání nového cyklu Y" by bývalo lepší uložit
                            jako dvě různé revize.
                        </div>
                        Pomocí <code>git commit</code> vytvoř druhou revizi.
                        Pak ji zkontroluj:
<pre>
$ git show
<span class="yellow">commit 207f72f43d4a45a0ecb477f74d9f83bf7ddb3200</span>
Author: Adéla Novotná &lt;adela.novotna@example.cz&gt;
Date:   Mon Jan 19 00:52:37 2015 +0100

    Druhá sloka: Sloučení posledních dvou řádků
    
    Sloučení řádků rozbíjí monotónnost formy básně – nestejný počet
    veršů ve sloce je prý moderní. (Ale, co si budeme povídat, hlavní
    důvod je líp ukázat co dělá `git diff`.)
    
    Použití vykřičníků místo čárky zdůrazňuje naléhavost situace.
<span class="strong">
diff --git a/basnicka.txt b/basnicka.txt
index 18b2f69..9290e0e 100644
--- a/basnicka.txt
+++ b/basnicka.txt</span><span class="blue">
@@ -3,8 +3,7 @@</span> co se stalo?
 Kolo se mi polámalo
 
 Jaké kolo?<span class="red">
-Favoritka,
-přeletěl jsem přes řidítka</span><span class="green">
+Favoritka! Přeletěl jsem přes řidítka!</span>
 
 Co jste dělal?
 Blbnul jsem,
</pre>
                    </div>
                </section>
                <section class="col-lg-12">
                    <h2>Diagram</h2>
                    Pro lepší pochopení, co dělají jednotlivé příkazy a v jakém
                    stavu můžou být soubory/změny, přikládám tento diagram:
                    <br>
                    <img src="diagram.png">
                </section>
                <section class="col-lg-12">
                    <h2>Log</h2>
                    <div>
                        Teď, když máme za sebou první(ch) pár revizí,
                        si ukážeme několik příkazů, které nám umožní se
                        v nich orientovat.
                        První z nich je <code>git log</code>.
<pre>
$ git log
<span class="yellow">commit 207f72f43d4a45a0ecb477f74d9f83bf7ddb3200</span>
Author: Adéla Novotná &gt;adela.novotna@example.cz&lt;
Date:   Mon Jan 19 00:52:37 2015 +0100

    Druhá sloka: Sloučení posledních dvou řádků
    
    Sloučení řádku rozbíjí monotónnost formy básně – nestejný počet
    veršů ve sloce je prý moderní. Ale, co si budeme povídat, hlavní
    důvod je líp ukázat co dělá git diff.
    
    Použití vykřičníků místo čárky zdůrazňuje naléhavost situace, samozřejmě.

<span class="yellow">commit 5ff0bba5ea8da3068be6491cd8f0069ddb321950</span>
Author: Adéla Novotná &gt;adela.novotna@example.cz&lt;
Date:   Sun Jan 18 23:41:31 2015 +0100

    První revize
</pre>
                        Git log vypíše všecny revize od té nejnovější až po
                        úplný začátek projektu.
                        <br>
                        Až budeš mít verzí tolik, že se nevejdou najednu
                        na obrazovku, můžeš se v logu pohybovat pomocí šipek a
                        <kbd>PgUp</kbd>/<kbd>PgDn</kbd>.
                        „Ven“ se dostaneš klávesou <kbd>q</kbd>.
                        <br>
                        <div class="note">
                            Je spousta možností jak vypisovat historii pomocí
                            <cod>git log</code>.
                            Všechno je podrobně – možná až moc podrobně –
                            popsáno v dokumentaci; stačí zadat
                            <code>git help log</code>.
                            „Ven“ z dokumentace se opět dostaneš klávesou
                            <kbd>q</kbd>.
                            <br>
                            Já často používám <code>git log --oneline --graph --decorate --cherry-mark --boundary</code>.
                            Chceš-li tyhle možnosti studovat, začni v tomto
                            pořadí, a dej si pauzu vždycky když přestaneš
                            rozumět :)
                        </div>
                        Když se na nějakou verzi budeš chtít podívat podrobněji,
                        napiš <code>git show 5ff0b</code>, kde místo <code>5ff0b</code>
                        uveď prvních několik čísel z
                        <span class="yellow">označení revize</span>.
                    </div>
                    <h2>gitk</h2>
                    <div>
                        Z příkazové řádky se dá vyčíst všechno potřebné,
                        ale chce to trochu praxe.
                        Někdy je přehlednější použít grafické „klikátko“ jménem
                        <em>gitk</em>, které se dá spustit příkazem
                        <code>gitk --all</code>:
<pre>
$ gitk --all
<img src="gitk.png">
</pre>
                        Tenhle program vypadá celkem šeredně (skoro jako by ho
                        psali programátoři, které místo designu zajímá co je
                        „vevnitř“), ale pro naše účely postačí.
                        Zkus se v něm trochu zorientovat, pak ho zavři,
                        udělej dalších pár revizí, a koukni se na ně přes
                        <code>git log</code> a <code>gitk --all</code>.
                    </div>
                </section>
                <section class="col-lg-12">
                    <h2>Závěr</h2>
                    <div>
                        A to je všechno, co z Gitu zatím budeš potřebovat.
                        Vždycky, když uděláš <code>git add <i>soubor</i></code>
                        a <code>git commit</code>,
                        aktuální verze souborů se uloží, a už nejde (jednoduše)
                        smazat (pokud nesmažeš celý adresář <code>.git</code>).
                        Jednotlivé verze, a změny od posledního uložení,
                        si umíš i prohlížet.
                    </div>
                    <div>
                        Možná to všechno zní jako zbytečně moc práce.
                        Máš tak trochu pravdu – naše projekty jsou zatím
                        dost malé na to, aby se jen pro ně vyplatilo učit Git.
                        Ale je dobré ho používat už od začátku.
                        Až bude správa verzí opravdu potřeba, bude se tenhle
                        trénink hodit.
                    </div>
                    <div>
                        Takže, odteď, kdykoliv uděláš v rámci PyLadies funkční
                        verzi nějakého programu, pomocí
                        <code>git add</code> a <code>git commit</code>
                        si ji ulož do Gitu.
                    </div>
                    <p>
                        Zbyl-li čas, můžeme se podívat na další možnosti Gitu:
                        <ul>
                            <li>
                                <a href="branching.html">Větvení</a> a vracení
                                se ke starším verzím
                            </li>
                            <li>Sdílení a spolupráce</li>
                        </ul>
                    </p>
                </section>
                <!-- (later)
                <section class="col-lg-12">
                    <h2>GitHub</h2>
                    <div>
                        <a href="http://github.com">github.com</a>
                        <br>
                        Založit repozitář – Create new repository (ikonka "+")
<pre>
$ git remote add origin <em class="var">URL</em>
</pre>
<pre>
$ git push origin master
</pre>

<pre>
$ cd ..
$ git checkout https://github.com/encukou/pyladies pyladies-web
</pre>
                        Tlačítko "Fork" na
                        <a href="https://github.com/encukou/pyladies">stránce repozitáře</a>
<pre>
$ git remote add mojekopie <em class="var">URL</em>
$ git push mojekopie master
</pre>
                        "Pull Request" na vlastní kopii repozitáře
                    </div>
                </section>
                -->
            </div>
            <div class="no-reveal footer">
                <div>pro PyLadies Brno napsal Petr Viktorin, 2015</div>
                <div>Licence: <a href="http://creativecommons.org/licenses/by-sa/4.0/">Creative Commons Attribution-ShareAlike 4.0 International</a></div>
                <div>Jako příklad básničky byl použit úryvek z <a href="http://www.nohavica.cz/cz/tvorba/texty/halo_halo.htm">„Haló Haló“ Jaromíra Nohavici</a>.</div>
            </div>
        </div>

        <script src="../reveal.js/lib/js/head.min.js"></script>
        <script type="text/javascript" src="../js/solutions.js"></script>

    </body>
</html>
