<html>

    <head>
        <meta charset="utf-8">
        <title>PyLadies 09-02 – Větvení</title>

        <link rel="stylesheet" href="../css/bootstrap.css">
        <link rel="stylesheet" href="../css/pyladies.css">
        <style>
            .green  {   color:  #0A3;    }
            .red    {   color:  #D30;    }
            .yellow {   color:  #880;    }
            .strong {   font-weight:  bold;    }
            .blue   {   color:  #03D;    }
            .metavar{   color:  #FF6464;    }
            img     {   max-width: 100%; }
            img.screenshot {
                display: block;
                margin: 1em;
                box-shadow: 1px 1px 3px black;
            }
        </style>
    </head>

    <body class="no-reveal">

        <div class="container">
            <div class="no-reveal header">
                <h3 class="text-muted" id="show-all">PyLadies Brno</h3>
            </div>
            <div class="row stuff">
                <section class="col-lg-12">
                    <h2>Větvení v Gitu</h2>
                    <div>
                        Takže, Git už znáš! Teď to začne být trošičku
                        složitější :)
                        <br>
                        Programátorky občas potřebují pracovat na dvou věcích
                        zároveň.
                        V projektu do práce se objeví se chyba,
                        která musí být spravená
                        ještě dnes, tak programátorka opustí co zrovna dělá,
                        vrátí se k nějaké „stabilní” verzi, opraví chybu,
                        a odešle ji zákazníkům.
                        A pak se vrátí k tomu, co dělala předtím – jen ještě
                        musí zakomponovat opravu chyby i do verze, na které
                        pracuje dlouhodobě.
                        <br>
                        Git na to má takzvané <em>větve</em>
                        (angl. <em> branches</em>).
                        Na jedné „větvi” se pracuje, ale dá se přepnout do
                        jiné (třeba starší) větve, udělat pár změn,
                        a pak se zase přepnout do nové větve a
                        pokračovat dál, nebo sloučit změny.
                        <br>
                        Větvení využijeme i při spolupráci více lidí – každý
                        dělá na vlastní větvi, a když přijde čas,
                        tak se různé změny sloučí dohromady.
                    </div>
                    <div>
                        Podívej se, jaké máš větve ve svém repozitáři.
                        K tomu slouží příkaz <code>git branch</code>.
<pre>
$ git branch
* <span class="green">master</span>
</pre>
                        Je tam jenom jedna, a jmenuje se <code>master</code>
                        – to je tradičně jméno „hlavní” větve.
                    </div>
                    <div>
                        K vytvoření nové větve znovu použiješ
                        <code>git branch</code>, jen tomu příkazu dáš navíc
                        jméno nové větve.
                        Třeba budeš chtít k básničce doplnit jméno autora,
                        tak větev pojmenuješ <code>doplneni-autora</code>.
<pre>
$ git branch doplneni-autora
$ git branch
* <span class="green">master</span>
  doplneni-autora
</pre>
                        Tenhle příkaz sice udělal novou větev,
                        ale nepřepnul do ní.
                        Hvězdička ve výstupu z <code>git branch</code> ukazuje,
                        že stále pracuješ v <code>master</code>.
                        Na přepnutí budeš potřebovat další příkaz:
<pre>
$ git checkout doplneni-autora
$ git branch
  master
* <span class="green">doplneni-autora</span>
</pre>
                        Tak. Teď jsme „ve” větvi <code>doplneni-autora</code>.
                        Doplň jméno do souboru <code>basnicka.txt</code>,
                        a pomocí <code>git add</code> a <code>git commit</code>
                        udělej novou revizi.
                        Pak koukni na <code>gitk --all</code>, jak to vypadá:
                        <div><img src="branch1.png"></div>
                        Aktuální větev – <code>doplneni-autora</code> – je
                        zvýrazněná tučně, a starší <code>master</code> je stále
                        na původní revizi.
                    </div>
                    <div>
                        Opusťme teď na chvíli práci na doplňování autora.
                        Vrať se do větve <code>master</code>, a vytvoř z ní
                        větev <code>doplneni-jmena</code>.
                        Pak se na tuhle novou větev přepni.
<pre>
$ git checkout master
$ git branch doplneni-jmena
$ git checkout doplneni-jmena
$ git branch
  master
  doplneni-autora
* <span class="green">doplneni-jmena</span>
</pre>
                        Doplň do souboru jméno básně, a pomocí
                        <code>git add</code>, <code>git commit</code>
                        ulož revizi.
                        Všechno zkontroluj přes <code>gitk --all</code>.
                        <div><img src="branches.png"></div>
                        <hr>
                        Takhle nějak se dá postupovat v situaci popsané v úvodu:
                        opuštění rozpracované verze, přechod na „stabilní”
                        verzi <code>master</code>, a začátek práce v jiné
                        části projektu.
                        <br>
                        Mezi jednotlivými větvemi se dá podle libosti přepínat,
                        jen je vždycky dobré před přepnutím udělat novou revizi
                        (<code>git commit</code>), a pomocí
                        <code>git status</code> zkontrolovat, jestli je všechno
                        uložené v Gitu.
                        <br>
                        Na stejném priincipu funguje i spolupráce několika lidí
                        na jednom projektu: je nějaký společný základ
                        (<code>master</code>), a každý dělá na vlastní větvi,
                        dokud není se svými změnami spokojený.
                        <br>
                        A až je některá větev hotová, může se začlenit
                        zpátky do <code>master</code>. Podívejme se jak na to.
                    </div>
                    <h2>Sloučení</h2>
                    <div>
                        Nedávalo by smysl historii projektu rozdvojovat,
                        kdyby pak jednotlivé větve nešly zase sloučit dohromady.
                        Naštěstí je v Gitu slučování poměrně jednoduché.
                        <br>
                        Přepni se zpátky na <code>master</code>,
                        a použij příkaz <code>git merge</code>, který
                        sloučí jinou větev s tou aktuální.
                        Příkazu musíš dát jméno větve, kterou chceš sloučit.
<pre>
$ git checkout master
$ git merge doplneni-jmena
Updating c33e43e..561d3ab
Fast-forward
 basnicka.txt | 3 <span class="green">+++</span>
 1 file changed, 3 insertions(+)
</pre>
                        Sloučeno! Ono „<code>Fast-forward</code>” znamená, že
                        vlastně nebylo co slučovat – jen se do větve
                        <code>master</code> přidaly nové změny.
                        Zkontroluj v <code>gitk --all</code>, jak to vypadá.
                        <br>
                        A pak zkus sloučit i druhou větev:
                        <code>git merge doplneni-autora</code>.
                        Tady to bude složitější: Může se stát, že změny nepůjdou
                        automaticky sloučit, a ve výstupu se objeví hláška
                        <code>merge conflict</code> (slučovací konflikt).
                        V tom případě se na soubor podívej v editoru: objeví
                        se v něm obsah z obou konfliktních verzí,
                        společně se značkami, které upozorňují na místo
                        kde konflikt nastal.
                        Soubor uprav ho tak, jak by měl vypadat, ulož, a zadej
                        <code>git commit</code>
                        <br>
                        Ať nastal konflikt nebo ne, vytvoří se slučovací revize”
                        (angl. <em>merge commit</em>), které můžeš dát popisek.
<pre>
$ git merge doplneni-autora
Auto-merging basnicka.txt
Merge made by the 'recursive' strategy.
 basnicka.txt | 1 <span class="green">+</span>
 1 file changed, 1 insertion(+)
</pre>
                        Povedlo se?
                        <div><img src="merge.png"></div>
                        Pokud ano, můžeš staré větve vymazat – všechny jejich
                        změny jsou v <code>master</code>, a nemá na nich cenu
                        pracovat dál.
<pre>
$ git branch -d doplneni-autora
Deleted branch doplneni-autora (was 230ace8).
$ git branch -d doplneni-jmena
Deleted branch doplneni-jmena (was 561d3ab).
$ git branch
* <span class="green">master</span>
</pre>
                    </div>
                </section>
                <section class="col-lg-12">
                    <h2>Závěr</h2>
                    <div>
                        Bylo toho moc?
                        To nevadí; větve zatím používat nemusíš.
                        Ale je dobré do budoucna vědět, co ten Git vlastně umí.
                    </div>
                </section>
                <!-- (later)
                <section class="col-lg-12">
                    <h2>GitHub</h2>
                    <div>
                        <a href="http://github.com">github.com</a>
                        <br>
                        Založit repozitář – Create new repository (ikonka "+")
<pre>
$ git remote add origin <em class="var">URL</em>
</pre>
<pre>
$ git push origin master
</pre>

<pre>
$ cd ..
$ git checkout https://github.com/encukou/pyladies pyladies-web
</pre>
                        Tlačítko "Fork" na
                        <a href="https://github.com/encukou/pyladies">stránce repozitáře</a>
<pre>
$ git remote add mojekopie <em class="var">URL</em>
$ git push mojekopie master
</pre>
                        "Pull Request" na vlastní kopii repozitáře
                    </div>
                </section>
                -->
            </div>
            <div class="no-reveal footer">
                <div>pro PyLadies Brno napsal Petr Viktorin, 2015</div>
                <div>Licence: <a href="http://creativecommons.org/licenses/by-sa/4.0/">Creative Commons Attribution-ShareAlike 4.0 International</a></div>
                <div>Jako příklad básničky byl použit úryvek z <a href="http://www.nohavica.cz/cz/tvorba/texty/halo_halo.htm">„Haló Haló“ Jaromíra Nohavici</a>.</div>
            </div>
        </div>

        <script src="../reveal.js/lib/js/head.min.js"></script>
        <script type="text/javascript" src="../js/solutions.js"></script>

    </body>
</html>
