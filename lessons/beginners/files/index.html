<div class="slides row stuff">
                <section class="col-lg-12">
                    <section>
                        <h1>Soubory</h1>
                        <aside class="notes">
                            Dnes se podíváme na to, jak v Pythonu číst z
                            (a pak i zapisovat do) souborů.
                        </aside>
                        <aside class="notes">
                            K tomu jsou potřeba tři kroky:
                            <ol>
                                <li>soubor <em>otevřít</em>,</li>
                                <li>něco z něj <em>přečíst</em></li>
                                <li>a pak jej zase <em>zavřít</em>.</li>
                            </ol>
                        </aside>
                        <div>
                            Vytvoř si soubor <code>basnicka.txt</code>
                            napiš do něj libovolnou básničku,
                            a ulož jej s kódováním UTF-8.
                        </div>
                        <div class="note">
                            Na Windows budeš chtít použít kódování
                            „UTF-8 bez BOM”.
                            Na uložení souboru s básničkou doporučuji použít
                            stejný editor, jaký používáš na Pythoní programy.
                            Pokud musíš použít Notepad, pak v kódu použij místo
                            <code>'utf-8'</code> nestandardní
                            <code>'utf-8-sig'</code>.
                        </div>
                        <div>
                            Potom napiš tento program:
                        </div>
<pre>
soubor = open('basnicka.txt', encoding='utf-8')
obsah = soubor.read()
print(obsah)
soubor.close()
</pre>
                        <div>
                            a spusť ho z adresáře, ve kterém je
                            <code>basnicka.txt</code> (jinými slovy,
                            aktuální adsresář musí být ten, který
                            obsahuje ten soubor).
                        </div>
                        <div>
                            Obsah souboru se vypíše!
                        </div>
                        <div>
                            Co se tu děje?
                            Tak jako <code>int()</code> vrací čísla a
                            <code>input()</code> řetězce, funkce
                            <code>open()</code> vrací hodnotu, která
                            představuje <em>otevřený soubor</em>.
                            Tahle hodnota má vlastní metody.
                            Tady používáme metodu <code>read()</code>, která
                            najednou přečte celý obsah souboru a vrátí ho jako
                            řetězec.
                            Na metodu <code>close()</code>, která otevřený
                            soubor zavírá, se podíváme později.
                        </div>
                    </section>
                    <section>
                        <h2>Iterace nad soubory</h2>
                        <aside class="notes">
                            Otevřené soubory se, jako např. řetězce či
                            <code>range</code>, dají použít s příkazem
                            <code>for</code>.
                            Tak jako <code>for i in range</code> poskytuje za
                            sebou jdoucí čísla a <code>for c in 'abcd'</code>
                            poskytuje jednotlivé znaky řetězce,
                            <code>for radek in soubor</code> bude do proměnné
                            <code>radek</code> dávat jednotlivé řádky
                            čtené ze souboru.
                        </aside>
                        <aside class="notes">
                            Můžeme tak například básničku odsadit,
                            aby se vyjímala v textu:
                        </aside>
<pre>
print('Slyšela jsem tuto básničku:')
print()
soubor = open('basnicka.txt', encoding='utf-8')
for radek in soubor:
    print('    ' + radek)
soubor.close()
print()
print('Jak se ti líbí?')
</pre>
                        <aside class="notes">
                            Když to zkusíš, zjistíš, že trochu nesedí
                            řádkování. Zkusíš vysvětlit, proč tomu tak je?
<details class="solution"><h3>Vysvětlení</h3>
Každý řádek končí znakem nového řádku (<code>'\n'</code>).
Při procházení souboru Python tento znak nechává na konci řetězce
<code>radek</code> ¹.
Funkce <code>print</code> pak přidá další nový řádek, protože ta na konci
výpisu vždycky odřádkovává – pokud nedostane argument <code>end=''</code>.
To je jeden způso jak řádkování „spravit“; další je použít metodu
<code>rstrip</code>, která odstraní mezery a nové řádky z konce řetězce.

<div class="note"><small>
¹ Proč to dělá? Kdyby <code>'\n'</code> na konci řádků nebylo,
nedalo by se např. dobře rozlišit jestli poslední řádek
končí na <code>'\n'</code>.
</small></div>
</details>
                        </aside>
                    </section>
                    <section>
                        <h2>Zavírání souborů</h2>
                        <aside class="notes">
                            Je docela důležité soubory potom, co s nimi
                            přestaneme pracovat, zavřít
                            (pomocí metody <code>close()</code>).
                            Operační systémy mají limity na počet
                            současně otevřených souborů, které se nezavíráním
                            dají snadno překročit.
                            Na Windows navíc nemůžeš soubor, který je stále
                            otevřený, otevřít znovu.
                        </aside>
                        <aside class="notes">
                            Soubory se dají přirovnat k ledničce: abychom něco
                            mohly z ledničky vzít, nebo dát dovnitř, musíme
                            ji napřed otevřít, a nakonec zavřít.
                            Bez zavření to sice na první pohled funguje taky,
                            ale pravděpodobně potom brzo něco zplesniví.
                        </aside>
                        <aside class="notes">
                            Zapomenout zavřít soubor je docela jednoduché:
                            například pokud by v rámci zpracování souboru
                            nastane výjimka nebo kdybys vyskočila z funkce
                            pomocí <code>return</code>, náš předchozí
                            kód by <code>close</code> nezavolal,
                            a soubor by zůstal otevřený.
                        </aside>
                        <aside class="notes">
                            K tomu, abychom soubor nezapomněly v podobných
                            příkazech zavřít, slouží příkaz
                            <code>try/finally</code>, který jsme si ukázaly
                            v souvislosti s výjimkami.
                        </aside>
                        <aside class="notes">
                            Pro připomenutí, <code>finally</code> se provede
                            vždycky – i když <code>try</code> skončí normálně,
                            i když v něm nastane výjimka, i když z něj
                            „vyskočíme” pomocí <code>return</code> či
                            <code>break</code>.
                        </aside>
<pre>
def iniciala():
    soubor = open('basnicka.txt', encoding='utf-8')
    try:
        obsah = soubor.read()
        return obsah[0]
    finally:
        soubor.close()
print(iniciala())
</pre>
                        <aside class="notes">
                            Blok <code>finally</code> se takhle dá použít vždycky,
                            když je potřeba něco ukončit nebo zavřít – ať už
                            je to soubor, nebo třeba připojení k databázi.
                        </aside>
                    </section>
                    <section>
                        <h2>Příkaz with</h2>
                        <aside class="notes">
                            Protože je <code>try/finally</code>
                            dlouhé a nepohodlné, má Python i příjemnější
                            variantu, příkaz <code>with</code>:
                        </aside>
<pre>
def iniciala():
    with open('basnicka.txt', encoding='utf-8') as soubor:
        obsah = soubor.read()
        return obsah[0]
print(iniciala())
</pre>
                        <aside class="notes">
                            Tenhle příkaz jsme už viděly u testování,
                            kde uvozoval blok, ve kterém má nastat výjimka –
                            potom, co blok skončí, se zkontroluje jestli
                            nastala a jestli je toho správného typu.
                            V našem případě se po skončení bloku
                            zavře soubor, ať už výjimka nastala nebo ne.
                            Podobně jako <code>finally</code> se zavře vždycky
                            – ať už blok <code>with</code> skončil normálně,
                            výjimkou, nebo, jako tady, „vyskočením” ven.
                        </aside>
                        <aside class="notes">
                            V naprosté většině příkazů je pro práci se soubory
                            nejlepší použít <code>with</code>.
                        </aside>
                    </section>
                    <section>
                        <h2>Psaní souborů</h2>
                        <aside class="notes">
                            Soubory se v Pythonu dají i zapisovat.
                            Pro zápis se soubor otevře pomocí pojmenovaného
                            argumentu <code>mode='w'</code> (z angl.
                            <em>mode</em>, mód a <em>write</em>, psát).
                            Zapisovat jednotlivé řetězce se pak dá metodou
                            <code>write</code>.
                        </aside>
                        <aside class="notes">
                            Pozor na to, že pokud soubor už existuje, otevřením
                            pro zápis ho bez milosti přepíšeš.
                        </aside>
                        <aside class="notes">
                            A taky nezapomeň ukončovat řádky – metoda
                            <code>write()</code> to za
                            tebe neudělá, <code>'\n'</code> je potřeba
                            přidávat „ručně“.
                        </aside>
<pre>
with open('basnicka.txt', mode='w', encoding='utf-8') as soubor:
    soubor.write('Naše staré hodiny\n')
    soubor.write('Bijí čtyři hodiny\n')
</pre>
                        <aside class="notes">
                            Případně se dá použít funkce <code>print</code>,
                            která kromě do terminálu umí vypisovat i do
                            otevřeného souboru pomocí pojmenovaného argumentu
                            <code>file</code>.
                            Ostatní možnosti printu – automatické odřádkování a
                            převádnění na řetězce, možnost vypsat víc
                            hodnot najednou apod. – samozřejmě zůstávají.
                        </aside>
<pre>
with open('basnicka.txt', mode='w', encoding='utf-8') as soubor:
    print('Naše staré hodiny', file=soubor)
    print('Bijí', 2+2, 'hodiny', file=soubor)
</pre>
                    </section>
                </section>
            </div>
